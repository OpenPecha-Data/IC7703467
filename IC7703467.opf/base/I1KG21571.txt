༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG21291 ImageGroup: ||11KG21571
Wha
LCCN: n/a ISBN: n/a
Title:
 སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ།
skyabs 'gro bran g.yog gi 'du shes yin nam /
Author:
ཤེས་རབ་བསྟན་དར།
shes rab bstan dar/
Descriptor: n/a
Original Publication: n/a;n/a
Place: [s.n.]
Publisher:
Date: 2004
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information : Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 3/2015

དུས་རབས་གསར་རྙིང་བར་གྱི་བསམ་བློའི་དོགས་གཞི་འགྲོལ་བ།
སྐྱརས་འབུ་བྲན་གཡོག་གི་འདུ་ཤེས་ ཡིན་ ནམ།
ཤེས་རབ་ལས་སྟན་དར་གྱིས་བརྩམས། །

རྒྱནས་འབུ་སྲན་ཤམོག་གི་འདུ་ཤེས། ཡིན་ནམ།
ཤེས་རབ་བསྟན་དར་གྱིས་བརྩམས།

རྩོམ་པ་བོའི་ལོ་རྒྱུས་མདོར་བསྡུས།
ཤེས་རབ་བསྟན་དར། （སྨྱུག་མིང་རྒྱ་གྲོལ） མཚོ་སྔོན་མང་རར་
སྐྱེས། ཆུང་དུས་ནས་སློབ་ཆུང་འགྲིམས། ལོ་བཅོ་བརྒྱད་སྟེང་མང་རའི་
དགོན་ཆེན་( ཀླུ་ཚང་དགོན) དུ་རྗེ་འཇམ་དབྱངས་བློ་བཟང་བསྟན་དར་
ལས་རབ་ཏུ་བྱུང༌། རྗེ་སྨོན་ལམ་རྒྱ་མཚོ་སོགས་ལས་གཞུང་བཀའ་པོད་ལྔ་
ལ་སྦྱངས།
1997 ལོར་ཕར་ཕྱིན་རབ་འབྱམས་པའི་དམ་བཅའ་བཞག རྗེ་
ཡེ་ཤེས་རྒྱ་མཚོ་དང་ལ་མོ་ཡོངས་འཛིན་སོགས་ལས་དབང་ལུང་རྗེས་གསུམ་
མང་དུ་ གསན། དེ་ དག་ གི་ གསུང་ བཤད «ཟིན་ བྲིས་ རིན་ ཆེན་ བང་
མཛོད»བྱ་བ་བརྗེད་ཐོར་བཀོད། ད་ལྟ་དགོན་དེ་གར་བསྡུས་ཚད་དབུ་
ཕར་དང་ཐ་སྙད་རིག་གནས་ སོགས་དང་དབུས་གཞུང་ཐར་ཤུལ་དགོན་
དགེ་རྒན་དུ་སོང་ནས་ལམ་རིམ་བློ་སྦྱོང་དང་བསྡུས་ཚད་སོགས་ཀྱི་འཆད་
སྤེལ་བྱས་དང་བྱེད་ཀྱིན་ཡོད། །
རང་ལོ་ བཅོ་ ལྔའི་ སྟེང 《གསར་ དུ་ བསྒྲིགས་ པའི་ ལེགས་བཤད»
《སྦྲང་ཆར》སྟེང་དུ་སྤེལ་བ་ནས་ད་ལྟའི་བར་དུ་སྙན་ངག་དང་ལྷུག་རྩོམ།
བསྒྱུར་རྩོམ་སོགས་བརྒྱ་གྲངས་ལས་བརྒལ་བ་བོད་ཀྱི་དུས་དེབ་དག་ཏུ་སྤེལ།
སྐབས་གསུམ་པའི《སྦྲང་ཆར》རྩོམ་རིག་བྱ་དགའ་དང“སྣང་གསོལ་བུམ་
པའི”བྱ་དགའ་སོགས་མང་དུ་ཐོབ། 《 མ་སངས་ཞེས་ པའི་ ཐ་སྙད་ལ་
དཔྱད་པ》དང《 སྒྲུང་ལྡེའུ་བོན་གསུམ་གྱིས་ཆབ་སྲིད་ཇི་ལྟར་བསྐྱངས་

མིན་ལ་གསར་དུ་དཔྱད་པ》 སོགས་དཔྱད་རྩོམ་བཅུ་ལྷག 《ཀྲུང་གོའི་
བོད་རིག་པ》དང་། 《བོད་ལྗོངས་ཞིབ་འཇུག》སོགས་སུ་སྤེལ། 《ཐར་
ཤུལ་དགོན་པའི་གདན་རབས》དང《 རྗེ་འཇམ་དབྱངས་བློ་བཟང་བསྟན་
དར་གྱི་རྣམ་ཐར》“ བསམ་བློའི་དོགས་གཞིའི་དྲིས་ལན” ལས་དེབ་དང་བོ
《སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ»《ནང་བསྟན་སློབ་དེབ་
སྐལ་བཟང་འཇུག་ངོགས》བཞི་པར་དུ་བསྐྲུན། ད་དུང་སྙན་དེབ་འགའ་
དང་། 《ནང་བསྟན་རྒྱུན་ཤེས་ལག་དེབ》 《བསམ་བློའི་དོགས་གཞིའི་
དྲིས་ལན» ( དེབ་གཉིས་པ) 《བོད་ཀྱི་བསྐལ་བ་ཡ་ཐོག་གི་ལོ་རྒྱུས》
སོགས་པར་དུ་བསྐྲུན་རྒྱུར་ལུས་ཡོད། ཞོར་དུ་གཞན་དང་མཉམ་འབྲེལ་
གྱིས《རཱ་མ་ནའི་རྟོགས་བརྗོད》དང༌། 《 མི་ཚེའི་སླར་གསོ» 《རྒྱ་གར་
གནས་ཡིག》《སངས་རྒྱས་ཀྱི་གཟི་འོད་ནུབ་ལ་འཕྲོས་པ 》སོགས་རྒྱ་ཡིག་
ནས་བོད་ཡིག་ཏུ་སྒྱུར་གྱིན་ཡོད་ལ་ཁོང་གིས་དངོས་སུ་རྩོམ་སྒྲིག་བྱས་པའི་
《བསམ་བློའི་ཤེས་རིག»ལ་བོད་རིག་པའི་ཁྱབ་ཁོངས་ནས་གདེང་འཇོག་
ཆེན་པོ་བྱས་ཤིང་ཀློག་པ་བོས་དགའ་བསུ་ཚད་མེད་ཐོབ། །
དབྱར་དགུན་གནང་གི་སྐབས་སམ་དུས་རྒྱུན་དུ་ལས་བྱེད་པ་དང་
སློབ་གྲྭ་ཆེ་འབྲིང་གི་སློབ་མ། སློབ་གྲྭ་ཆེ་འབྲིང་ཆུང་གསུམ་གྱི་དགེ་རྒན།
རྡོ་ཧྲི་དང་པོ་ཧྲི་ཞིབ་འཇུག་སློབ་མི་བཅས་ལ་ཐ་སྙད་རིག་གནས་དང་ནང་
བསྟན་ཤེས་རིག་སོགས་ཀྱི་སློབ་ཁྲིད་བྱས་དང་བྱེད་མུས་སུ་མཆིས། ད་ལྟ་
དགོན་དེ་གར་བོད་ཀྱི་སྙན་ངག་དང་མཚན་ཉིད་རིག་པ། ཆོས་ལུགས་
དང་སྤྱི་ཚོགས་བར་གྱི་འབྲེལ་བ། ཡིག་སྒྱུར་དང་མི་རིགས་རིག་གནས་
དར་སྤེལ་སོགས་ལ་ཞིབ་འཇུག་བྱེད་ཀྱིན་ཡོད།

སྔོན་འགྲོ།
མི་ཚེ་ཐོས་པར་སྐྱེལ་ཟེར་ནའང་འདྲ། སྤྲང་བོར་སྐྱེལ་ཟེར་ནའང་
འདྲ། སྐད་ཆ་ ཤེས་པ་ནས་ཡིག་འབྲུའི་ཁྲོད་དུ་འཚོལ་སྙེག་ གཞིགས་
གསུམ་གྱིས་ཏེ། ངས་མི་ཚེ་འདིར་མཁོ་བའམ་ཡོད་ཆོག་ཅིང་བློས་མི་
ཐོངས་པའི་དངོས་པོ་མང་པོ་ཞིག་བློས་བཏང་། འབྲས་བུ་ནི་མགོ་ཕྱེད་
དཀར་བོར་གྱུར་ཅིང་མིག་གི་རྒྱལ་མོ་དགུང་ལོ་བཞི་བརྒྱ་ལྷག་ལ་སོན།
མི་ལོ་སུམ་ཅུའི་རིང་ལ་ཡིག་འབྲུའི་ཁྲོད་ནས་བདེན་དོན་བཙལ་བ་
འདིས། ད་དུང་ཅི་ཡང་ཐོབ་མི་འདུག་པས་ད་ལྟ་ རྒྱལ་སྤྱིའི་དྲ་རྒྱ་ལས་
ཡིག་ཆ་འཚོལ་དུས་རང་ཉིད་ནི་ཅི་ཡང་མི་ཤེས་པའི་ལོང་བ་ཞིག་ཡིན་པ་
ཤེས་པས་ཕངས་སེམས་ཤིག་གིས་མི་རབས་རྗེས་མ་ལ་བློ་རྩེ་བཅོལ་བོ་ལས་
རང་དང་འདྲ་བའི་བོད་ཀྱི་ལོང་བ་མང་བོའི་ཁྲོད་དུ་ང་མཐོ་དང་ང་བདེན་
ཁྱོད་བརྫུན་གྱི་ཀུ་ཅོ་ཞིག་གཏན་ནས་བསྒྲག་མི་འདོད། ཡིན་ནའང་།

ཁ་ཞེ་གཉིས་མེད་ཀྱིས་གླེང་འདོད་པ་ནི་བདེན་དོན་ཡིན་ནོ། །
བོད་ཀྱི་བསྡུས་ གྲྭའི་ བཀའ་ དྲིན་ ལས་ ངས་ བསམ་ གཞིག་ ཅིག་
གཏོང་ཤེས་ སོང་ལ་ བསམ་གཞིག་གཏོང་སྟངས་དེའང་རིགས་པར་མ་
སྦྱངས་པའི་སྐྱེས་པོ་དག་གི་འདང་རྒྱག་ཚུལ་དང་མི་མཐུན་པ་ཞིག་ཡིན།
ལྷག་པར་ཆུ་སྣ་གར་ཁྲིད་ཀྱི་སྤྱོད་པ་དེ་གཏན་ནས་མེད་པའི་གཟུར་གནས་
ཆུང་ཆུང་ཞིག་ཏུ་གྱུར་ཡོད། འདི་ནི་བདག་ལ་ཐོབ་པའི་བདེན་དོན་
འཚོལ་བའི་ལག་ཆ་ཆུང་ཆུང་ཞིག་ཡིན་ལ་ལག་ཆ་འདིས་བདག་གིས་ལོང་
བའི་འཇིག་རྟེན་འདིར་ཟ་མ་ཟ་ཆོག་ཆོག་ཡིན་པ་དེའི་དབང་གིས་ལོ་རེའི་
གུང་གསེང་སྐབས་ན་གཞོན་མང་བོ་ཡོང་ནས་རྡོའི་སེང་གེའི་ཁ་ནས་
གསེར་ཞིག་སྐྱུགས་སུ་རེ་ནས་བདག་སྡོད་དུ་མི་འཇུག་ནའང་བདག་ནི་
སེམས་པ་དཀར་བོ་ཞིག་ལས་སྲི་ཞུ་སྒྲུབ་བྱེད་མེད་ནའང་སེམས་པ་དཀར་
བོ་དེས་ངེད་ཅག་དགེ་སློབ་ཀྱི་འདུ་ཤེས་བྱུང་ཞིང་མཛའ་གཅུགས་ཀྱི་འདུ་
ཤེས་བྱུང་། དེ་བས་བོད་ཀྱི་སྤྱི་ཚོགས་དང་ལོ་རྒྱུས། རིག་གནས། ཆོས་
ལུགས་བཅས་ལ་བསམ་བློ་བརྗེ་རེས་བྱས། སྐབས་དེར་ཁོང་ཚོས་བདག་
གི་འདང་རྒྱག་ཚུལ་དེ་གཞན་དང་མི་འདྲ་བ་མཐོང་བས་དྲི་བ་ཉལ་འགྲོའི་
རྒྱུན་བཞིན་འབབ།

དྲི་བ་འདི་དག་ལས་མང་ཆེ་བ་ནི་ལྷག་བསམ་དང་བརྩེ་དུང་གིས་
ཕྱུག་ཅིང་། ཁོང་རྣམ་པའི་བློ་གྲོས་ཀྱི་གདམ་ག་ཞིག་ཏུའང་སྣང་བས།
ངས་ཚིག་རེ་གཉིས་ཀྱིས་དགྲོལ་ཐུབ་ཞིག་གཏན་ནས་མིན་ནའང་། རེ་བ་
སྟོང་ཟད་དུ་མ་བཏང་བར་ལན་རེ་བྲིས་པས་ད་གཟོད་དཔེ་དེབ་འདི་གྲུབ།
འདི་ནི་ངས་ཚིག་ཉོག་འགའ་ཟིན་བྲིས་སུ་བཏབ་པ་ལས་བསྟན་བཅོས་
ཤིག་བཙམས་པ་མིན་ལ། ཚིག་ཉོག་འདི་དག་གིས་བྱིས་པ་འགའི་བསམ་
གཞིག་གཏོང་ཚུལ་ལ་ཕན་ཨེ་ཐོགས་དགོངས་ནས་རང་གི་སློབ་བུ་ཚོས་
སྐུལ་མ་བཞིན་ད་ལན་《བསམ་བློའི་དོགས་གཞིའི་དྲིས་ལན》 གྱི་དེབ་དང་
པོ་འདི་པར་དུ་བཏབ། །
ཡིན་ནའང་། པར་ཏུ་བཏབ་པ་འདིས་བདག་གི་ངོ་གདོང་དམར་
བོར་འགྱུར་འགྲོ་ལ་ལྷག་པར་སེམས་ཁྲེལ་ཆེ་བ་ནི་བདག་གིས་བྲིས་པ་མི་
ལེགས་པ་འདི་མ་ཡིན་པར་དེབ་འདི་ནི་ལེགས་བཤད་མང་བོ་པར་དུ་
འདེབས་པའི་དུས་རབས་འདིར་བྱུང་བས་ལྟ་མཁན་ཞིག་ཨེ་ཡོད་སྙམ་པ་
དེ་ཡིན། དེ་བས་ཀློག་པ་པོའི་དོ་སྣང་བྱ་བའི་ཆེད་དུ་དུས་རབས་གཉིས་
ཀྱི་དོགས་གཞི་དཀྲོལ་བ་སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ།
ཞེས་པའི་མིང་འཇིགས་པོ་འདི་ངོ་ལ་གོ་བ་མཐུག་པོ་ཞིག་གོན་ཏེ་བཏགས་

པ་ཡིན་པས་འདིར་ཆེད་དུ་ཀློག་པ་བོས་ཀུ་ཡངས་གནང་བའི་རེ་བ་ཞུ།
དེབ་འདི་པར་དུ་བཏབ་པ་འདི་ཁོ་བོའི་བསམ་གཞིག་གཏོང་ཚུལ་
ག་འདྲ་ཡིན་པ་བལྟ་འདོད་ལ་དེ་བས་ཀློག་པ་བོ་གང་འདྲ་ཞིག་ཡིན་རུང་
དེབ་འདིའི་དགེ་སྐྱོན་ལ་དོ་སྣང་མཛད་ན་དེ་ནི་བདག་ལ་ཐུགས་ཁུར་བླ་ན་
མེད་པ་ཞིག་ཡིན་པས་གལ་ཏེ་ཁྱེད་ལ་དུས་ཚོད་ཀྱི་ཐད་ནས་གོ་སྐབས་རེ་
བྱུང་ཚེ་བདག་ལ་འཕྲིན་ཞིག་བསྐུར་ན་བཀའ་དྲིན་དེ་བས་ཀྱང་ཆེ། ཁུང་
ཙེས་མི་གསུམ་ཀྱི་ཁྲོད་ན་ཁྱེད་ལ་དགེ་རྒན་ཞིག་ཡོད་ ཅེས་གསུངས་པ་
བཞིན་རྩོམ་པ་བོ་ཞིག་ལ་མཚོན་ན་ཀློག་པ་བོ་ནི་དེར་མེད་དུ་མི་རུང་བའི་
དགེ་རྒན་དུ་བསམ་བཞིན་ཡོད།
ད་དུང་། ཁྱེད་ལ་དོགས་པ་ཡོད་ནའང་འདྲ། བདག་ལ་ཚོད་
བགམ་བྱ་ནའང་འདྲ། ལྟ་བ་མི་མཐུན་པ་བགྲོ་གླེང་བྱེད་ན་འདྲ། ཁྱེད་
ཀྱི་དྲི་བ་ནི་བདག་གིས་ཆེས་མཐོང་ཆེན་དུ་བྱ་ངེས་ལ་བྱེད་ཐབས་འདི་ལ་
བརྟེན་ནས་རང་གཞན་གྱི་བློ་སྒོ་འབྱེད་ཐུབ་ལ། ལྟ་བ་མི་འདྲ་བ་འོ་ཆུ་
བཞིན་འདྲེས་ཀྱང་སྲིད་པས་བྱེད་ཐབས་འདི་བདག་གིས་མུ་མཐུད་དུ་
སྤྱོད་བརྩི་ཡོད་ལ་ཁྱེད་ཀྱིས་ཀྱང་བྱིས་པའི་ངག་ལས་ལེགས་བཤད་རེའང་
ལོན་སྲིད་དོ། །

འཕྲིན་བསྐུར་ས། # # # ཀྐཱི #3g/ #ཏྠོ
#g# 813100
ཁ་པར། 0974 - 8502428ཐུགས་ལ་གཟུང་བར་ཞུ།
མཐར་ཁྱེད་ཀྱིས་ གསེར་ ལྟར་ དཀོན་ པའི་ དུས་ཚོད་སྤྱད་ ནས་
བདག་གི་ཚིག་ཉོག་འདིར་གཟིགས་པར་བཀའ་དྲིན་ཆེ་ཞུ།
རྩོམ་པ་བོས་2001. 12.1ལ་དབུས་གཞུང་ཐར་ཤུལ་དགོན་དུ་བྲིས།

དཀར་ཆག
སྔོན་འགྲོ། ....... ........ (1)
དེང་གི་ཤེས་ལྡན་པ་འགའི་བསམ་པར་སྐྱབས་སུ་སོང་བ་ཇི་ལྟར་ཆེ་ན་བྲན་
གཡོག་གི་འདུ་ཤེས་ཆེ་ཞིང་བྲན་གཡོག་གི་འདུ་ཤེས་ཇི་ལྟར་ཆེ་ན་སྡུག་
བསྔལ་ཡིན་ཟེར། དོན་འདིར་མིག་སྔའི་གནས་ཚུལ་དང་སྦྱར་ཏེ་ལན་
ཞིག་གསུང་རོགས། .• .• • •• • • ••• • • •• • • • • • …………•• ……•• …• ……• …• … • ••༔
 (1)
དེང་སྐབས་ནང་བ་སངས་རྒྱས་པའི་ཆོས་འདི་བོད་ལ་དགོས་མཁོ་ཡོད་དམ་
མེད། རྒྱུ་མཚན་ཅི། ། ...….. .…………………………. (3)
དེང་འདིར་ལ་ལས་དར་རྒྱས་ཆེ་བའི་རྒྱལ་ཁབ་ནི་ཆོས་ལུགས་ཀྱི་ཤུགས་
རྐྱེན་མེད་པའི་རྒྱལ་ཁབ་ཡིན་ཟེར་ཞིང་མི་རིགས་ཤིག་རྗེས་སུ་ལུས་པའི་རྒྱུ་
རྐྱེན་གཙོ་བོ་ཆོས་ལུགས་ལ་ཐུག་ཡོད་ཟེར་བ་བདེན་ནམ། ..…... (6)
བཀའ་བསྟན་ཞེས་པ་ཅི་ཡིན། ་དེའི་ནང་དུ་དེང་རབས་ཚན་རིག་གི་ཆ་
ཡོད་ཟེར་བ་བདེན་ནམ། ། .. ( 9)
ནང་བས་འཇིག་རྟེན་ལེབ་ལེབ་དང་དབུས་སུ་རིའི་རྒྱལ་བོ་རི་རབ་གླིང་
བཞི་གླིང་ཕྲན་བརྒྱད་ཀྱིས་བསྐོར་བར་འདོད་པ་ད་ལྟའི་ཚན་རིག་གིས་སའི་

གོ་ལ་ཟླུམ་པོར་བཤད་པ་དང་འགལ་མོད་འོན་ཀྱང་ལ་ལས་དེ་དག་འགལ་
བ་མེད་པར་བཤད་པ་ཇི་ལྟར་ཡིན། .......… .............. (11)
དེང་སང་གི་རྩ་རླུང་དང་སངས་རྒྱས་ཆོས་ལུགས་པའི་སྒོམ་གཉིས་འདྲའམ་
མི་འདྲ། མི་འདྲ་ན་སོ་སོར་ཁྱད་ཆོས་ག་འདྲ་ཡོད། ....... (17)
ནང་བསྟན་གཞུང་ལུགས་ལ་སྦྱོང་ན་ངེས་པར་དུ་གྲྭ་བ་བྱེད་པའམ་དགོན་
པར་ཞུགས་དགོས་སམ། ། 
………………... （ 19)
ཁྲིམས་ལུགས་ཕལ་ཆེར་སྣོན་འཕྲི་བྱེད་ཀྱི་ཡོད་པས་ཆོས་ཁྲིམས་སྣོན་འཕྲི་བྱ་
རུང་ངམ། ཡང་ན་བྱ་དགོས་ས་ཡོད་དམ། 
... ....…..……….…. （ 20)
ནང་བསྟན་གཞུང་ལུགས་ཁྲོད་དངོས་གཙོ་སྨྲ་བའི་ལྟ་བ་དང་མཐུན་པའི་ཆ་
ག་འདྲ་ཡོད། ..
....………. (22)
སྟོན་པ་སངས་རྒྱས་ལོ་ཉིས་སྟོང་སྔ་རོལ་དུ་འཇིག་རྟེན་འདིར་བྱོན་པ་རེད།
དེའི་དུས་སུ་ཤེས་རིག་གི་ཚད་ཧ་ཅང་དམའ་ཞིང་ཚན་རིག་གི་ཚད་ཀྱང་
ཤིན་ཏུ་དམའ། དེ་ལས་བལྟས་ན་ཁོང་སྐབས་དེའི་བསམ་བློ་བའི་ཡང་རྩེ་
ཞིག་ཡིན་རུང་དུས་ཀྱི་ཁྱད་པར་དང་ཤེས་རིག་འཕེལ་རིམ་གྱི་དབང་གིས་
ད་ལྟ་བ་དང་བསྡུར་ན་ཆེས་མ་འདང་ས་དང་ཞན་ཆ་ཡོད་དམ། .......
• (24）
ཙོང་ཁ་བ་ནི་བོད་ཀྱི་ཉེ་རབས་ཡོན་ཏན་པའི་ཏོག་ཡིན་མོད། ཁོང་གིས་
དངོས་པོའི་དཔལ་ཡོན་ཕྱོགས་ནས་མི་རིགས་འདི་ལ་ལྷམ་གོག་ཅིག་ཀྱངོ་

གསར་བཏོད་ བྱས་ མེད་ པའི་ རྒྱུ་མཚན་ ཅི་ ཡིན། དེའི་སྟེང་ནས་ ནང་
བསྟན་གྱིས་བོད་ཀྱི་དཔལ་འབྱོར་གོང་འཕེལ་ལ་ལྟ་ཚུལ་ཅི་ཡོད། བཅོས་
བསྒྱུར་འདྲ་དགོས་སམ། ....….……..... ...……....…….……… ( 27)
དགེ་འདུན་ཆོས་འཕེལ་གྱི་ལྟ་བར་ལ་ལས་ལྟ་ལོག་དང་ལ་ལས་ཡང་དག་དུ་
ཡང་ལ་ལས་ཁོང་ལ་དད་པ་མེད་པ་དང་བུད་མེད་ཆང་དུད་
ཁས་ལེན། 
སོགས་ལ་དགའ་བའི་གཏམ་སྣ་ཚོགས་སྨྲ་མོད་བཤད་མཁན་དག་ཀྱང་ལམ་
འདིར་དངོས་སུ་ཞུགས་ཏེ་ཀླན་ཀ་བྱེད། དོན་དངོས་སུ་དགེ་འདུན་ཆོས་
འཕེལ་དང་ཁོང་གི་ལྟ་བ་ལ་གདེང་འཇོག་ཇི་ལྟར་བྱ་དགོས། ..…………..
• • • • • • • • .……………….…….……...…….. (30)
ངའི་བསམ་ཚུལ་ལ་འཆར་ལྡན་བུ་སྐྱེ་འདིས་མ་འོངས་པར་བོད་ཀྱི་དགོན་
སྡེའམ་ཡང་ན་ཆོས་ལུགས་ལ་ཤུགས་རྐྱེན་ངེས་ཅན་ཞིག་འབྱུང་བར་ངེས
འོན་ཀྱང་ཁྱེད་ཚོར་དེ་ལྟ་བུའི་ལྟ་ཚུལ་ཡོད་དམ། གལ་ཏེ་ཡོད་ན་ཤུགས་
རྐྱེན་གང་འདྲ་ཞིག་འབྱུང་ངམ། ...…..…..…. （ 33)
ཆོས་ལུགས་དང་ཚན་རིག་གཉིས་ཀྱི་རྒྱུ་འབྲས་ཀྱི་ངོ་བོ་ཐད་ནས་འདྲའམ་
མི་འདྲ། .. ……...…... ( 34）
ནང་བསྟན་ཆོས་ལུགས་རང་ངོས་ཀྱི་དགོངས་དོན་དང་ཕྱིས་བོད་དུ་གྲུབ་
མཐའ་མང་དུ་བྱུང་བའི་ལོ་རྒྱུས་སོགས་ལ་དཔྱད་བསྡུར་བྱས་ན་བོད་ལ་
གྲུབ་མཐའ་མང་དུ་བྱུང་བའི་མཇུག་འབྲས་ཆོས་ཀྱི་དགོངས་དོན་དང་

འགལ་ཞིང་གྲུབ་མཐའ་སྣ་མང་འདི་བོད་ཀྱི་མ་འོངས་ལོ་རྒྱུས་ལ་ཁེ་ཕན་
མེད་པ་འདྲ། ཁྱེད་ཅག་གིས་བལྟས་ན་དེ་འདྲ་ཡིན་ནམ། ... (38)
འཇིག་རྟེན་པའི་བསམ་བློ་ཆོས་ལ་ཕྱོགས་ཐལ་ན་འཇིག་རྟེན་སྟེང་འཚོ་
བཞེས་ཀྱང་དཀའ་བའི་གནས་སུ་འདུག ཡང་གཅིག་བཤད་ན་ཆོས་ལ་
དད་མོས་བྱེད་མིན་ནི་མི་རང་ཉིད་ཀྱི་ཁེ་དབང་ཞིག་ཡིན་ལ་ཆོས་ལུགས་
པས་དེར་ཐེ་གཏོགས་བྱེད་མི་རུང་། དེའི་ཕྱིར། འཇིག་རྟེན་པས་རང་གི་
བསམ་བློའི་འཁྱེར་སོའི་བསྒྲགས་གཏམ་སྤེལ་ན་ཆོས་ལུགས་པས་དངོས་
ཤུགས་གང་རུང་ནས་བཀག་འགོག་བྱེད་དམ། ............... (39)
བོད་དུ་ཆོས་ལུགས་གསར་བའི་ལས་འགུལ་ལངས་ཐུབ་པ་ལས་ཕྱི་གླིང་བའི་
རིག་རྩལ་བསྐྱར་དར་ལྟ་བུའི་མི་ཆོས་ཀྱི་རིག་གནས་གསར་བའི་ལས་འགུལ་
འབྱུང་དཀའ་བའི་རྒྱུ་མཚན་ཅི། ...…… ...….…… …….…... ... (41)
ཁ་ཅིག་གིས་བོད་རྗེས་ལུས་ཡིན་པ་འདི་བོད་མི་དམངས་ཀྱིས་འཇིག་རྟེན་
ཕྱི་མ་ཕན་ཆད་ཀྱི་དོན་གཙོར་བཟུང་བྱས་པས་རེད། འཇིག་རྟེན་ཕྱི་མ་
ཕན་ཆད་ཀྱི་དོན་གཙོར་འཛིན་པ་འདི་ནང་རིག་གི་ཁ་གཏད་ཡུལ་ཡིན་པ་
རེད་ཟེར་བ་འདི་འགྲིག་གམ། ....……. …. …… ..…...….….……. ( 43)
ད་ལྟའི་བླ་སྤྲུལ་ཚོས་བོད་ཀྱི་སྤྱི་ཚོགས་ལ་ཐོན་པའི་ནུས་པ་ག་འདྲ་རེད།
……..…..…………. (45)
སངས་རྒྱས་ཀྱི་བསྟན་པ་རིན་པོ་ཆེ་དར་མིན་དེ་དགེ་འདུན་པའི་མང་ཉུf

དང་གཙུག་ལག་ཁང་རྒྱ་ཆེ་མིན་གྱི་ཐོག་ནས་བཞག་པ་ཨེ་ཡིན། ...
 …••་. (47)
ད་ལྟའི་གྲྭ་བཙུན་ལ་ལའི་སྐྱུག་བྲོ་ཞིང་། བག་ཚ་དགོས་པའི་སྤྱོད་ངན་དག་
ཐེར་བྱས་ཏེ་གཙང་སྦྲ་ལེགས་པོ་བྱ་དགོས་ན། ཆོས་ ་ཁྲི མས་ དང༌ རྒྱལ་
ཁྲིམས་གང་རུང་ཞིག་བཀོལ་ན་ལེགས་སམ། དེ་ལས་གཞན་པའི་ཐབས་
གང་རུང་ཞིག་བཀོད་ན་ལེགས། ..…..... (50)
ནང་བསྟན་དུ་མི་རིགས་མཐུན་སྒྲིལ་དང༌། བདག་དབང་བརྩོན་ལེན་ལ་
རྒྱ་གཅེས་འཛིན་བཅས་ལ་ཤུགས་སྣོན་བྱེད་པའི་བསམ་བློ་ཡོད་དམ།
.…......…... ( 53)
སྔོན་ཆད་བོད་ཀྱི་རིག་གནས་དེ་དགོན་པས་སྒེར་སྡོམ་བྱས་པས་མི་སྐྱའི་
བརྒྱ་ཆའི་བརྒྱ་ཡིག་རྨོངས་རེད་ཟེར་ན་འགྲིགཾ་གམ། ......... (54）
བོད་ཀྱི་སྤྱི་ཚོགས་ནང་དུ་ལྷའི་གོ་ས་མཐོའམ་མིའི་གོ་ས་མཐོ། ཡང་སྙིང་
སུའི་གོ་ས་མཐོ་ན་འགྲིག ........ (56)
སངས་རྒྱས་ཀྱི་བསྟན་པར་ཞི་བདེའི་ལྟ་ཚུལ་ག་འདྲ་ཡོད་པ་དང་འཇིག་
རྟེན་འདིར་ཞི་བདེ་བརྩོན་ལེན་བྱེད་ན་བྱེད་ཐབས་ག་འདྲ་གནང་དགོས།
………….. (58)
དེང་རབས་སེམས་ཁམས་རིག་པ་བས་ཁོར་ཡུག་གིས་མི་གསར་དུ་བསྐྲུན་པ་
ཡིན་ཞེས་མི་ཞིག་སྐྱེས་པ་ནས་ནར་སོན་པའི་བརྒྱུད་རིམ་ནང་མི་གང་འདྲ་

ཞིག་ཏུ་འགྱུར་མིན་ནི་ཁྱིམ་ཚང་གི་སློབ་གསོ་དང་སྤྱི་ཚོགས་ཀྱི་སྣང་ཚུལ་ཁོ་
ན་ལ་རག་ལས་པར་བཤད་པ་ལ་གནས་ལུགས་ངེས་ཅན་ཞིག་ཡོད། དོན་
དུ་མིས་ ཁོར་ཡུག་བསྐྲུན་པ་ཡིན་ནམ་ ཁོར་ཡུག་གིས་མི་བསྐྲུན་པ་ཡིན།
འཛམ་གླིང་གི་རིག་གཞུང་འདྲ་མིན་ཁག་གིས་ལན་སྣ་ཚོགས་ཤིག་བཏབ་
ཡོད། ནང་ཆོས་གཏིང་ཟབ་ཅིང་ཕུན་སུམ་ཚོགས་པའི་ཤེས་རིག་ཅིག་
ཡིན་པའི་ཆ་ནས་མིའི་འབྱུང་ཁུངས་དང་རྒྱུ་རྐྱེན་མི་གཤིས་དང་ཁོར་ཡུག་ ་
བར་གྱི་འབྲེལ་བ་སོགས་ལ་དགོངས་བཞེད་ག་འདྲ་བཟུང་ཡོད་དམ།
.....…..... (60)
དུས་རབས་གསར་བ་འདི་དཔལ་འབྱོར་དང་ཚན་རྩལ་གྱི་དུས་རབས་ཡིན་
པོས་མིའི་སེམས་ཟང་ཟིང་དུ་གྱུར་ནས་མི་དང་མིའི་འབྲེལ་བ་རྒྱུན་ལྡན་
མིན་པར་ ཆགས་ ངེས་ རེད། དེ་ བོས་ མཁས་ པ་ མང་ བོས་ མི་ སེམས་
འཇགས་ཤིང་ལུས་སེམས་ཀྱི་བདེ་བ་ངོ་མ་མྱོང་བའི་ཐབས་ཤེས་དེ་ནང་
ཆོས་ཁོ་ནར་ཡོད་པའི་དགོངས་བཞེད་འདུག་ཅིང་ཁྱེད་ནང་ཆོས་ལ་ཞིབ་
འཇུག་མཁན་ཞིག་ཡིན་པའི་ཆ་ནས་ནང་ཆོས་སུ་དེའི་ཐབས་ལམ་ག་འདྲ་
ཡོད་པ་དང་ཁྱེད་ཉིད་འདིའི་ཐད་ལ་དགོངས་པ་ག་འདྲ་ཡོད་པ་གསུང་
རོགས་ཞུ། ..…..……... ……….….……...…. (63)
ལྷ་ཆོས་རིག་གནས་ཀྱིས་མཐའ་གཅིག་ཏུ་སྤྱི་ཚོགས་ལ་ཡར་སྐྱེད་ཐོབ་ཐུབ་
བམ། ཡང་ན་ལྡོག་ཕྱོགས་ནས་ནུས་པ་འདོན་སྲིད་དམ། ཤུགས་ཆེ་ཆུང་

ག་འདྲ་རེད། ...……… ...... （ 65)
སྣ་གཅིག་གདམ་བྱ་ལས་ཁྱོད་ལ་བོད་མི་རིགས་དགོས་སམ། ནང་བའི་
ཆོས་ལུགས་དགོས་ཞེས་དྲིས་ན་ཁྱོད་ལ་གང་དགོས། ཆོས་ལུགས་མེད་
པའི་བོད་རིགས་ཤིག་འབྱུང་སྲིད་དམ། ..…… . …....……... (68)
ཁ་དཔེར་ལྷ་བ་མོ་བ་རྩིས་ པ་གསུམ། འཇིག་རྟེན་ཁམས་ཀྱི་རྫུན་རྐྱལ་
གསུམ། ཞེས་པ་འདིར་ཁྱེད་ལ་ལྟ་ཚུལ་ཅི་ཞིག་ཡོད། འདི་གསུམ་དངོས་
གནས་སྤྱི་ཚོགས་སྟེང་དུ་མི་མཁོ་བ་ཡིན་ནམ། ..…………..………..… . (70)
བོད་རྒྱལ་སྲོང་བཙན་སྒམ་པོས་ལྷ་ཆོས་དགེ་བ་བཅུ་དང་མི་ཆོས་གཙང་མ་
བཅུ་དྲུག་ གི་ཁྲིམས་ བཅོས་པ་དེ་ཆོས་སྲིད་གཉིས་ལས་གཙོ་བོ་གང་ ལ་
དམིགས་ནས་གཏན་ལ་ཕབས་པ་རེད། .… … .………...… ... (71)
བླ་མས་རིག་མ་བསྟེན་ན་དེའི་མཛད་པར་སྨྲ་ལ་གྲྭ་བས་བུད་མེད་སྤྱོད་ན
“ གྲྭ་ལོག” ཞེས་དམོད་པའི་རྒྱུ་མཚན་གང་། བླ་མ་ལ “བླ་ལོག” ཏུ་མི་
འབོད་པའི་རྒྱུ་མཚན་གང་། ...… ……………. . • ...…..... ( 72)
སྲོལ་རྒྱུན་གྱི་ལྟེ་བའི(ཆོས་ལུགས)སྟེང་ནས་བུད་མེད་ནི་ཆོས་ཀྱི་བགེགས་
སོམི་བདུད་དུ་འདོད་མོད། དགེ་ཆོས་སོགས་ཀྱིས་མེད་དུ་མི་རུང་བའི་
དཔེ་རུ་འགོད་དོན་ཅི། ། ..…....... （ 73)
སངས་རྒྱས་ཆོས་གཞུང་ལས་བུད་མེད་སོགས་ཆོས་ཐམས་ཅད་བདེན་པར་
མ་གྲུབ་པར་གསུངས་པ་བདེན་ན་བདེན་པར་མེད་པ་ཞིག་ལ་སྤྱད་ན་ཉེས་

པ་ཅི་ལྟར་ཡོད་པ་དང༌། རབ་བྱུང་ལས་བུད་མེད་བསྟན་མི་ཆོག་པའི་རྒྱུ་
མཚན་ཅི་ཡིན། ། .…...…...…….…. （75)
མི་རིགས་ཤིག་གམ་རྒྱལ་ཁབ་ཅིག་བརྟན་པོར་ཚུགས་ན་ཆོས་སྲིད་གཉིས་ཀྱི་
གཙོ་བོ་གང༌། རྒྱུ་མཚན་ཅི། ། .…..…..… ... (76)
བོད་རིག་པ་ཞིག་ཡིན་ཚེ་ནང་བའི་ཆོས་གཞུང་ལ་ཆ་རྒྱུས་ཡོད་པ་ཞིག་མ་
མཐར་ཡང་ཡིན་དགོས་པར་བསམ། འོན་ཀྱང་བོད་རིགས་སློབ་གྲྭ་ཆེན་
མོ་བ་དང་སློབ་གྲྭའི་ཤེས་ཡོན་ཅན་རྣམས་ལ་འདི་སྐོར་གྱི་ཤེས་ཚད་ཅི་ཡང་
མེད་པ་འདིར་ལྟ་ཚུལ་ཅི་ཡོད། ..…………………… ……………………… ………… (78)
དགའ་བ་དང་མོས་པ། ཡིད་ཚེས་ མ་ཡིན་པའི་དད་པ་ ཞིག་ཡོད་དམ།
བདེན་ལུགས་གཙོའམ་དད་པ་གཙོ། ། ...………………… . (78)
དེང་དུས་ གླང་དར་མར་དགའ་མཁན་ཇེ་མང་དུ་སོང་སྟེ་ ལྷ་ལུང་དཔལ་
རྡོར་ལོ་རྒྱུས་ཀྱི་ཉེས་ཅན་ཡིན་ཟེར་མཁན་ཤིན་ཏུ་མང་། ལ་ལས་ལྷ་ལུང་
དཔལ་རྡོར་རྒྱལ་སར་མ་བཞུགས་པར་མདོ་སྨད་དུ་འབྲོ་དོན་ཅི་ཡིན་ཟེར།
ངའི་བསམ་པར་དེ་ནི་ཆ་མི་ཚང་བའི་ལྟ་བ་ཡིན་སྙམ་མོད། འོན་ཀྱང་ཆབ་
སྲིད་ཀྱི་ལྟ་བའི་ཆ་ནས་བལྟས་ན་འདིར་གདེང་འཇོག་ག་འདྲ་བྱེད་པ་དང་
ཆོས་ཕྱོགས་ཀྱི་ལྟ་བས་བལྟས་ན་འདིར་གདེང་འཇོག་ག་འདྲ་བྱེད་མིན་མི་
ཤེས་པས་ཁྱེད་ཚོས་ལན་གསལ་བོ་ཞིག་འདེབས་པར་ཞུ། ...…… (81)
བོད་དུ་ཆོས་སྲིད་ཟུང་འབྲེལ་གྱི་ལམ་ལུགས་བྱུང་བ་ནས་བཟུང་དགེ་མཚན་

ཅི་ཞིག་ཐོན་ཡོད་པ་དང་། ཉམས་ཉེས་ཅི་ཞིག་ཐོན་ཡོད་པར་ཁྱོད་ལ་ལྟ་
ཚུལ་ག་འདྲ་ཡོད། .....….....……... .…...............…... (85)
ཨུ་དུམ་བཙན་པོའི་རྗེས་སུ་བོད་ཆེན་པོའི་རྒྱལ་ཁབ་དེ་བསྐྱར་གསོ་བྱེད་
ནུས་པའི་མི་ཞིག་མ་བྱུང་བའི་རྒྱུ་མཚན་ཅི། .……………………………………… (88)
བོད་མི་གནའ་ནས་ད་བར་ནང་འཁྲུག་ལ་དགའ་བ་རྒྱུ་མཚན་ཅི། ..…..
... ....……....... ( 89)
རྒྱལ་ཁབ་ཀྱིས་ད་ལྟ་བོད་ཁུལ་གང་སར་དབྱར་རྩྭ་དགུན་འབུ་རྐོ་རུ་འཇུག་
པ་ནི་མིག་སྔར་གྱི་ཁེ་ཕན་གྱི་ཆེད་དུ་རང་བྱུང་ཁམས་བརླགས་ནས་གཞུག་
ཏུ་བོད་མི་ཁྲི་ཕྲག་གི་འཚོ་རྟེན་མེད་པར་བྱས་ཏེ་འཆི་ལམ་ལ་འདེད་ངེས་
རེད་ཟེར་ན་འགྲིག་གམ། .......... .…… .………………… (91)
མི་སྒེར་དང་གཞུང་འབྲེལ་མ་ཡིན་པའི་ཚོགས་པ་སོ་སོ། ཐ་ན་འཛམ་གླིང་
གི་ཆེས་མཐོའི་སྲིད་དོན་རྩ་འཛུགས་གང་མང་ཞིག་གིས་ཆོས་ལུགས་ལ་དོ་
སྣང་བྱེད་བཞིན་ཡོད་དེ། ཁོ་ཚོའི་ཁྲོད་ན་ཆོས་དད་པའང་ཡོད་དེ་ཁོ་ཚོས་
ཆོས་ལུགས་ལ་དོ་སྣང་དང་མཐོངས་ཆེན་བྱེད་དོན་གང་ཡིན་ནམ། ངས་
བལྟས་ན་དེ་ནི་སྤྱི་ཚོགས་བརྟན་ལྷིང་དང་འབངས་སེམས་བདེ་ལ་འགོད་
ཐབས་ཤིག་རེད་སྙམ། ཁྱེད་ཀྱི་དགོངས་ཚུལ་ག་འདྲ་ཡིན་ནམ།… ……… .
.… . . (92)
རང་སྐྱོང་ལྗོངས་ཡིན་བཞིན་དུ་མི་རིགས་ཀྱི་སྐད་ཡིག་མི་བཀོལ་བའི་རྒྱུ་

མཚན་ཅི།............. ...... (93)
མཚན་ཉིད་རིག་པ་སྟེ་རྒྱ་སྐད་དུ “ ཀ %”ཟེར་བ་ད་ལྟའི་མི་འགའ་རེས་
ཤེར་རྟོགས་རིག་པ་ཞེས་པ་ཞིག་ཏུ་སྒྱུར་བཞིན་པ་འདི་འགྲིག་གམ། ….....
... (95)
ཁྱོད་ལ་གསར་བ་དང་རྙིང་བའི་བར་རིམ་ཡོང་ན་དེའི་འབྲེལ་བ་ལ་ལྟ་ཚུལ་
ཅི་ཡོད། ། ..... (97）
བོད་ཀྱི་རིག་གནས་ཕྱི་རོལ་ཏུ་ངོ་སྤྲོད་བྱེད་པའི་དགོས་པ་དང་རྒྱུད་རིམ།
ངོ་སྤྲོད་བྱེད་སྟོངས། དེས་གཞན་ལ་ཤུགས་རྐྱེན་ཐེབས་ཚུལ་་བཅས་ལ་
ཁྱེད་ཀྱི་དགོངས་ཚུལ་ག་འདྲ་ཡིན།......…….....……...…….... (102)
ད་ལྟ་བོད་ཁུལ་དུ་རྩོམ་རིག་སྐོར་གྱི་དུས་དེབ་དང་ཚགས་པར་མང་བོ་བྱུང་
དང་འབྱུང་མུས་ཡིན་པ་འདིས་བོད་ཀྱི་སྤྱི་ཚོགས་ལ་ནུས་པོ་གང་འདྲ་ཐོན་
སྲིདཾ།. . ...... （106)
དེང་རབས་བོད་ཀྱི་སློབ་གྲྭ་དང་དགོན་སྡེ་གཉིས་ཀྱི་ཁ་ཕྱོགས་མི་འདྲ་ཞེས་
བཤད་ན་ཆོག་གམ། ། ...…..……… .. (108)
མཚོ་སྔོན་བོད་ཡིག་ཚགས་པར་སྟེང《 རྨོངས་སྐྲན་འཇོམས་པའི་གཏར་
ཁ»ཞེས་པའི་རྩོམ་ཡིག་ཅིག་སྤེལ་བ་ལས་གྲགས་འགུལ་མི་ཉུང་བ་ཞིག་
འབྱུང་བཞིན་ཡོད་དེ་ཁྱེད་ཀྱི་དགོངས་པར་དེ་ལ་ལྟ་སྟངས་ག་འདྲ་འཛིན་
བཞིན་ཡོད་པའི་ལན་གསལ་པོ་ཞིག་འདེབས་པར་ཞུ། ... … （112)

བོད་ཀྱི་སྙན་ངག་གི་བསམ་བློའི་ཁ་གཏད་ས་གང་ཡིན། -... - (115)
བོད་ཀྱི་ཡོན་ཏན་པའི་ལོ་རྒྱུས་སྟེང་གི་ཡོན་ཏན་པ་རྣམས་ཀྱི་ཐོབ་ཐང་ཅི་
འདྲ་ཡིན། ཕྱུག་པོ་ཡིན་ནམ་དབུལ་བོ་ཡིན། རྒྱུ་མཚན་ཅི། … ..………...
......…… (116)
བོད་ཀྱི་ས་ཆའི་ཤ་ཚོང་ལས་རིགས་བྱེད་མཁན་ཁ་ཆེ་སོགས་མི་གཞན་ཡིན་
པ་ལས་བོད་མི་གཅིག་ཀྱང་མེད་པའི་རྒྱུ་མཚན་གང་ལ་ཐུག་དེ་རིག་གནས་
ཀྱི་བསམ་བློའི་སྟེང་ནས་ཤོད་དང་།…..........……….........… (117)
ལ་ལས་བོད་ཀྱི་སྲོལ་རྒྱུན་རིག་གནས་ནི་ནང་བསྟན་རིག་གཞུང་གིས་གྲུབ་
ཅིང་དེ་བོད་ཀྱི་སྲོལ་རྒྱུན་རིག་གནས་ཀྱི་ཉིང་བཅུད་ཡིན་ཟེར་ལ་བོད་ཀྱི་
སྲོལ་རྒྱུན་རིག་གནས་དོར་ན་བོད་ཀྱི་རིག་གནས་དོར་བ་ཡིན་ཟེར་བས་
འདིར་འདྲི་རྒྱུ་ནི་བོད་ཀྱི་སྲོལ་རྒྱུན་རིག་གནས་དང་ནང་བསྟན་རིག་གནས་
བར་གྱི་འབྲེལ་བ་གང་ཡིན་པ་དང་། སྲོལ་རྒྱུན་རིག་གནས་དེང་རབས་
ཅན་དུ་བསྒྱུར་ཆོག་མིན། ཆོག་ན་དེར་སྒྱུར་བའི་ཐབས་ལམ་གང་ཡིན་པ་
བཅས་པར་དེ་བཞིན་ལན་གསལ་བོ་ཞིག་འདེབས་པར་ཞུ། .……………
.…….………...…..…….. (119)
རིག་གནས་ཆེ་བ་ལྔའི་ཡ་གྱལ་བཟོ་རིག་པ་ནི་གཞུང་དུ་སྐུ་གསུང་ཐུགས་
གསུམ་གྱི་སྐོར་ཡིན་པ་ལས་གཞན་ཡིད་འཕྲོག་པའི་ཁྱད་ཆོས་ཤིག་བསྟན་
མེད། དེས་ན་བོད་ཀྱི་བཟོ་རིག་པའི་བསྟན་བཅོས་སུ་དེང་རབས་དངོས་

པོ་གསར་བཟོ་ནུས་པ་འདོན་ཐུབ་པའི་རྨང་གཞི་ཚད་ལྡན་ཞིག་ཨེ་ཡོད།
 ..………………..…… . (122)
ངས་བལྟས་ན་ད་ལྟའི་བོད་ཀྱི་ཡོན་ཏན་པ་མང་ཆེ་བས་འདིས་པའི་བོད་ཀྱི་
རིག་གནས་ཁོ་ན་ལ་ཞིབ་འཇུག་བྱེད་པས་ད་ལྟའི་བོད་ཀྱི་སྤྱི་ཚོགས་ལ་
ཕྱོགས་སོ་སོར་དོ་སྣང་དང་ཞིབ་འཇུག་མི་བྱེད། དེ་ནས་ཞིབ་འཇུག་བྱེད་
སྟངས་ནོར་བ་རེད། ་ ད་ལྟ་མེད་ན་འདས་པ་ཡང་མེད་པའི་ཕྱིར་ཟེར་ན་
འགྲིག་གམ། ...…….…......….…….....………………...……...…..….… (125)
དེང་སྐབས་འཛམ་གླིང་ས་གནས་མང་བོར་བོད་རིག་པ་དང་དེའི་སྲོག་རྩར་
གྱུར་པའི་ནང་བསྟན་སློབ་སྦྱོང་དང་ཞིབ་འཇུག་གནང་བཞིན་ཡོད་མོད་མ་
འོངས་པ་ནི་དཔལ་འབྱོར་དང་འགྲན་རྩོད་ཀྱི་དུས་རབས་ཡིན་ཞིང་འཛམ་
གླིང་གི་ས་ཁུལ་གང་ནས་ཀྱང་མིའི་འཚོལ་བསྙེག་ལ་རམ་འདེགས་བྱེད་མ་
ནུས་པ་ཡིན་ན་བོད་མི་རིགས་ཀྱང་དེ་དང་བསྟུན་ནས་རུ་གཞི་ནས་ཡོལ་
ངེས་རེད། ཁྱོད་ཀྱིས་གཟིགས་ན་བོད་རིག་པ་འདི་ལ་མ་འོངས་པའི་དུས་
རབས་ནང་གོ་གནས་ག་འདྲ་ཞིག་ཐོབ་ཐུབ་པ་དང་ཉེན་ཁ་གང་ཞིག་ལ་
འཕྲད་སྲིད། .……… . (128)
དེང་སྐབས་བོད་མི་ཕལ་ཆེ་བ་ཞིག་གིས་རང་གི་བུ་ཕྲུག་བོད་ཀྱི་སློབ་གྲྭར་མི་
སྐྱེལ་བའི་གནད་དོན་གང་ལ་ཐུག་ .. . .… .………....…. (131)
མི་རིགས་ཤིག་འཕེལ་རྒྱས་སུ་འགྲོ་དགོས་ན་གནད་དམ་པ་གང་ལ་ཐུག་
12

ཡོད།.…...….... .……..….... . (133)
བོད་ཀྱི་རིག་གནས་ཀྱི་མ་ལག་རྒྱས་པར་ཐབས་གང་ཞིག་སྤེལ་འོས། …...….
....…..….……. (135)
དཔལ་ཡོན་གཉིས་ལས་དངོས་པོའི་དཔལ་ཡོན་གྱིས་སྔོན་ཐོན་དང་རྗེས་
ལུས་ཀྱི་ཐ་སྙད་འདི་འཇོག་པ་འདྲ། ང་ཚོས་ཚན་རྩལ་ལས་ ཐོན་ པའི་
འཇིགས་སྐྲག་ཁ་ཤས་མཐོང་ནས་སྐྱོན་དུ་བརྗོད་ཅིང་བསམ་པའི་དཔལ་
ཡོན་ངོམ་སོ་བྱེད་བཞིན་བསྡད་ན་འགྲིག་གམ། ..………………...... (138）
དེང་དུས་བོད་ཀྱི་སྤྱི་ཚོགས་ནང་དུ་གསར་རྙིང་གི་ལྟ་བའི་བར་དུ་བརྒལ་
བརྟག་བྱེད་མཁན་མང་ཙམ་མཐོང་བ་འདིས་སྤྱི་ཚོགས་སྟེང་ཕན་ནུས་ཅི་
ཞིག་འདོན་ཐུབ། ... 
(140)
དགོན་སྡེའི་གྲྭ་བ་ནི་ཚེ་གཅིག་རིང་སློབ་གཉེར་ལ་གཞོལ་དགོས་པ་ཞིག་
ཡིན་པས་ན་ཤེས་ཡོན་གྱི་ཕྱོགས་ནས་རང་མགོ་ཐོན་པ་ཞིག་ཡིན་དགོས་
པར་འདུག 
འོན་ཀྱང་དགོན་པ་ཕལ་ཆེར་སློབ་གཉེར་གྱི་ཕྱོགས་ལ་དེ་
ཙམ་གྱི་དོ་སྣང་མེད་པ་དང༌། ལྷག་པར་མི་རིགས་གཞན་གྱི་སྐད་ཡིག་སྦྱོང་
རྒྱུར་དེ་ལས་ཀྱང་སྣང་མེད་དུ་བཞག་འདུག་པ་འདི་ལ་ལྟ་ཚུལ་ཅི་འདྲ་
འདུག ..…………. …..……………… … (141)
ང་ཚོ་གྲྭ་རིགས་འགས་འདི་ལྟ་བུའི་སྤྱི་ཚོགས་གླེང་བརྗོད་གཙིགས་སུ་བཟུང་
སྟེ། དུས་དེབ་ཅིག་བརྒྱུད་མར་ཕུད་ན་ཁྱོད་ཀྱིས་ཁ་ཕྱོགས་ཇི་འདྲ་ཞིག་ལ་

བློ་མོས་བྱེད། . .. (142)
ང་ཚོའི་བོད་མི་རིགས་ཀྱི་ཡིག་རྨོངས་བསལ་བར་གནད་དོན་གཙོ་བོ་ནི་
གང་ཞིག་ཡིན་ནམ། ། ... （143)
བོད་རང་ལ་བསམ་བློ་བ་ཞེས་པའི་ཐ་སྙད་འདི་བྱུང་ནས་ཡུན་རིང་མ་
འགོར་མོད་མིའི་འཚོ་གནས་ཀྱི་ལྟ་ སྟེངོས་དང༌། ཀུན་སྤྱོད་ཀྱི་ཚད་གཞི།
མ་འོངས་པའི་ཁ་ཕྱོགས་བཅས་ལ་ཕྱོགས་སྟོན་བྱེད་པའི་བསམ་བློའི་རིག་
གནས་ཤིག་གནའ་ནས་བྱུང་ཡོད་འདུག ཉེ་ཆར་བསམ་བློ་སྨྲ་བ་བཅུ་
ཞེས་པ་ཞིག་ཐོན་མོད་ཁོང་ཚང་མ་ སངས་ རྒྱས་ ཤཱཀྱ་ཐུབ་པའི་ལྟ་བར་
འགལ་མེད་པ་གཅིག་འདྲ་ཡིན་པས“རྟེན་འབྲེལ” དང“སྤྲོས་བྲལ་བརྗོད་
འདས”“ གཞན་སྟོང་ཆེན་མོ” ཞེས་པའི་ཐ་སྙད་ཙམ་ཁ་ལ་འཁྱེར་ནས་
གཞི་རྩའི་ངོ་བོ་མི་འདྲ་བར་བཤད་པ་ཧ་ཅང་མི་འོས་སྙམ་སྟེ་ཁྱེད་ལོ་དེའི་
ཐད་དུ་དགོངས་བཞེད་ག་འདྲ་ཡོད། ། .....………………………………… . (145）
སྐད་ཡིག་སྦྱོང་བ་ནི་མི་རིགས་ཀྱི་བརྩེ་དུང་ཁོ་ན་བསམ་པ་ཨེ་ཡིན། ...
....…………….… ………. (147)
ད་སྐབས་བོད་ནང་དུ་བོད་མི་འཁྱམ་པོ་ཇེ་མང་ཡིན་པའི་རྒྱུ་རྐྱེན་གང་ལ་
ཐུག • • ••• • • བ•••• • • • • • •• • •• • •• • • • • • • • • • • • • • • • • .•..•••….…• • .…•• .. •
 (149)
མཇུག་བྱང་། ••• • •;•... .. . ................. (152）
14

དེང་གི་ཤེས་ལྡན་པ་འགའི་བསམ་པར་སྐྱབས་སུ་སོང་བ་
ཇི་ལྟར་ཆེ་ན་བྲན་གཡོག་གི་འདུ་ཤེས་ཆེ་ཞིང་བྲན་གཡོག་གི་འདུ་
ཤེས་ཇི་ལྟར་ཆེ་ན་སྡུག་བསྔལ་ཡིན་ཟེར། དོན་འདིར་མིག་སྔའི་
གནས་ཚུལ་དང་སྦྱར་ཏེ་ལན་ཞིག་གསུང་རོགས།
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན།
ལན། “བྲན་གཡོག་གི་འདུ་ཤེས” དང་སྐྱབས་འགྲོའི་འདུ་ཤེས་
གཅིག་ཏུ་བསྲེས་པ་ནི་དེ་གཉིས་ལ་གོ་བ་མ་ལོན་པའི་གཏམ་ཞིག་ཡིན་ཏེ་
དེ་གཉིས་ནི་ཆེས་འགལ་བ་ཞིག་ཡིན། ང་ཚོས་ཐོག་མར“བྲན་གཡོག་གི་
འདུ་ཤེས” ལ་གོ་བ་ཞིག་བླངས་ན་དེ་ནི་མི་ཞིག་གི་རང་དབང་ལ་ཚོད་
འཛིན་བྱས་པ་དང་རེ་བ་བཀག་སྡོམ་བྱས་པ་སྟེ་མི་དེར་རང་དབང་ཅི་ཡང་
མེད་ན་ད་གཟོད་བྲན་གཡོག་གི་འདུ་ཤེས་སྐྱེ། གསལ་བོར་བཤད་ན་བྲན་
གཡོག་གི་འདུ་ཤེས་ནི་རང་དབང་བཀག་སྡོམ་བྱས་པའི་སྡུག་བསྔལ་ཡིན་
པས་སྐྱབས་འགྲོ་དང་ག་ལ་མཚུངས་ཏེ་སྐྱབས་འགྲོ་ནི་གུ་ཐུག་པའི་ཁྲོད་ཀྱི་
རེ་སྨོན་ཡིན་ཞིང་གསལ་བོར་བཤད་ན་སྡུག་བསྔལ་ལས་ཐར་འདོད་ཀྱིས་
གཞན་ལ་རེ་སྨོན་བྱེད་པའི་བློ་དེ་ཡིན་ལ་དེ་བཞིན་སྐྱབས་སུ་མཆི་ཞེས་པའི་

སྐྱབས་ནི་རྟེན་གཞིའི་དོན་དང་མཆི་བའི་སྐད་དོད་གཙྪ་ཞེས་པ་འགྲོ་བ་
དང་སོང་བ་ཞུགས་པ་སོགས་ལ་འཇུག་པས་སྐབས་འདིརཀླསྐྱབས་སུ་འགྲོ་
བར་བསྒྱུགྲུ་པ་ལྟར་དཀོན་མཆོག་གསུམ་རྟེན་དུ་བཟུང་ནས་རང་གི་བློ་
དེའི་ཕྱོགས་སུ་འགྲོ་བ་དང་སོང་བ་སྟེ་དཀོན་མཆོག་ལ་བློ་སྙིང་འགེལ་བའི་
དོན་ཡིན་ནོ། །
དེའི་ཕྱིར་སྒྲ་ཟོར་ཡངས་པའི་སྒོ་ནས་བཤད་ན་མི་ཞིག་དང་ཚོགས་
པ་གཅིག་རྒྱབ་ཁབ་གཅིག་སོགས་གང་ཡིན་རུང་རང་ཉིད་བདེ་སྐྱིད་དང་།
སྡུག་བསྔལ་ལས་ཐར་བར་ཚན་རིག་དང་ཆབ་སྲིད། དཔལ་འབྱོར་
བཅས་ལ་ རེ་སྨོན་བྱེད་ པ་དེའང་ སྐྱབས་འགྲོའི་ཁོངས་སུ་ གཏོགས་ ལ་
འཇིག་རྟེན་བདེ་ཐབས་ཀྱི་རེ་སྨོན་དམངས་གཙོ་ལ་བཅོལ་པའང་སྐྱབས་
འགྲོའི་ཁོངས་སུ་གཏོགས། དེ་བཞིན་ང་ཚོ་བོད་པ་རྗེས་སུ་ལུས་པའི་
གནས་བབས་འདི་ལས་ཐར་བར་དཔལ་འབྱོར་དང་ཆབ་སྲིད། སློབ་
གསོ། ཚན་རིག་བཅས་ལ་རེ་སྨོན་བྱེད་བཞིན་པ་འདི་དག་ལ་བསམས་ན་
“སྐྱབས་འགྲོའི་འདུ་ཤེས”བྲན་གཡོག་གི་འདུ་ཤེས་ཡིན་མིན་ཆེས་གསལ་
བོར་ཤེས་ཐུབ།
ཆོས་ལུགས་ཀྱི་སྐྱོབས་འགྲོའང་དེ་བཞིན་ཏེ་གལ་ཏེ་ཁྱེད་ལ་དད་པ་

མེད་ཅིང་འཁོར་བའི་སྡུག་ བསྔལ་ལ་འཇིགས་ པ་ མེད་ན་དེ་ལས་ཐར་
འདོད་ཀྱི་བློ་མི་སྐྱེ་ལ་དེ་མ་སྐྱེས་ན་སྐྱབས་འགྲོ་མི་སྐྱེ་བས་བྲན་གཡོག་གི་
འདུ་ཤེས་དེ་བས་ཀྱང་མི་སྐྱེ་ལ་ཆོས་ལུགས་པ་ཞིག་གི་ངོས་ནས་བཤད་ན་
སྐྱབས་འགྲོ་ནི་ཁོའི་རེ་སྨོན་ཡིན་པས་ཤེས་པ་རང་བཞིན་དུ་མི་གནས་པ་
ཞིག་མིན་ན་རང་གི་རེ་སྨོན་བྲན་གཡོག་གི་འདུ་ཤེས་སུ་རྩི་མཁན་ཞིག་ག་
ལ་སྲིད། དེང་སང་སྐྱབས་འགྲོའི་འདུ་ཤེས་བྲན་གཡོག་གི་འདུ་ཤེས་ཡིན་
ཟེར་མཁན་ཚོ་ནི་ཆོས་ལུགས་ལ་མི་དད་མཁན་དག་ཡིན་པས་ཁོ་ཚོར་
སྐྱབས་འགྲོ་མེད་དེ་དེ་ནི་འཁོར་བའི་སྡུག་བསྔལ་ལ་འཇིགས་སྐྲག་དང་དེ་
ལས་སྐྱོབ་ པའི་ ནུས་ པ་ དཀོན་ མཆོག་ ལ་ ཡོད་ པའི་ ཡིད་ ཆེས་ གཉིས་
འཛོམས་དགོས། དེ་ཡོད་ན་ད་གཟོད་འཁོར་བའི་སྡུག་བསྔལ་ལ་བྲན་
གཡོག་གི་འདུ་ཤེས་དང་དེ་ལས་ཐར་བར་སྐྱབས་འགྲོ་སྐྱེ་བ་ཡིན་པས།
གོང་དུ་བཤད་པ་ལྟར་དེ་ཚོས“བྲན་གཡོག་གི་འདུ་ཤེས” སྐྱབས་འགྲོ་ལ་
གོ་བ་མ་ཆགས་པར་གཡམ་ལ་རྒྱུགས་པའི་རྟགས་ཀྱང་འདི་ཡིན་ནོ། །
དེང་སྐབས་ནང་ བ་ སངས་རྒྱས་པའི་ཆོས་འདི་བོད་ལ་
དགོས་མཁོ་ཡོད་དམ་མེད། རྒྱུ་མཚན་ཅི།
གངས་གཞོན་ལས་ཞོར་སློབ་གྲྭ། ཡོན་ཏན་རྒྱལ།
ལན། དྲི་བ་འདི་ནི་ཤིན་ཏུ་གལ་ཆེ་སྟེ་སངས་རྒྱས་ཆོས་ལུགས་

བོད་ལ་མཁོ་མིན་འདི་བོད་མི་རིགས་ལ་དེ་མཁོ་མིན་གྱི་གནད་དོན་ཡིན་ལ་་
མང་ཚོགས་ལ་མི་མཁོ་ཚེ་བོད་ལའང་མི་མཁོ་ཞིང་དེ་བཞིན་ལྟག་ཆུ་ཆད་
པའི་རྫིང་བུ་བཞིན་རང་ཤུགས་ཀྱིས་ཡལ་འགྲོ་བ་ཡིན་ཏེ་ཆོས་ལུགས་གང་
ཞིག་དར་བའམ་ཉམས་པ་དེ་རྒྱ་ཆེའི་མང་ཚོགས་ཀྱི་རྒྱབ་སྐྱོར་ལ་ཐུག་ཡོད་
པས་སོ། །
དེ་བཞིན་མིག་སྔའི་གནས་ཚུལ་ལ་བལྟས་ན་བོད་ཀྱི་གཉེན་སྒྲིག་
དང་གཤིན་སྒྲུབ། བྱིས་པ་བཙས་པ། ཁང་སྟོན་སོགས་ཆོ་ག་ཆེ་ཆུང་
གང་ལའང་ཆོས་ལུགས་ཀྱི་བྱེད་སྒོ་འབྲལ་དུ་མེད་པ་ཆགས་ཤིང་བྱེད་སྒོ་དེ་
མེད་ཚེ་ཁོ་ཚོའི་སེམས་པ་སྟོང་སྟོང་ཞིག་ལས་མེད་པ་དང་ཁྱད་པར་རིག་
གསར་སྐབས་སུ་ཆོས་ལུགས་བཀག་འགོག་བྱས་ཚེ་རང་གི་སྲོག་ལའང་མ་
འཛེམས་པར་ལྐོག་ཏུ་བྱེད་སྒོ་སྤེལ་བ་དང་། ཆོས་ལུགས་རིག་དངོས་སྲུང་
སྐྱོབ་བྱེད་པ་དང་སྲིད་ཇུས་གུ་ཡངས་སུ་སོང་མ་ཐག་ཡོད་ལ་མེད་བཏོན་
ནས་དགོན་སྡེ་སླར་གསོ་དང་ལྷ་རྟེན་ཆོས་གསུམ་བསྐྱར་བཞེངས་དང་བུ་
ཕྲུག་གྲྭ་བ་བྱེད་དུ་བཅུག་པ་སོགས་ལ་བལྟས་ན་ཆོས་ལུགས་ནི་ཁོ་ཚོར་མེད་
དུ་མི་རུང་བའི་གྲུབ་ཆ་ཞིག་ཏུ་གྱུར་ཡོད་ལ་གནད་དོན་འདི་ནི་ཆོས་ལུགས་
དད་མོས་རང་དབང་གི་སྲིད་ཇུས་ཀྱི་དགོངས་དོན་དང་དགོས་པ། ལསོགས

ལེན་བྱེད་ཚུལ་ལ་དཔྱད་ན་གསལ་བོར་ཤེས་ཐུབ་བོ། །
བདག་ནང་བ་སངས་རྒྱས་པ་ཞིག་ཡིན་པའི་ཆ་ནས་ཆོས་ལུགས་ཀྱི་
ལྟ་བ་གཞིར་བཞག་ནས་བཤད་ན་སྤྱིར་ཆབ་སྲིད་ཀྱི་ལམ་ལུགས་ཡིན་
ནའང་འདྲ། ཚན་རིག་པ་དང་དཔལ་འབྱོར་བའི་འདོད་ཚུལ་ཡིན་
ནའང་འདྲ། ཆོས་ལུགས་ཀྱི་གྲུབ་མཐའ་ཁག་ཡིན་ནའང་འདྲ། ཚང་
མའི་ཐུན་མོང་གི་རེ་འདུན་དང་ཐུན་མོང་གི་བསྙེག་བྱ་ནི་འཇིག་རྟེན་ཞི་
བདེ་དང་བདེ་སྐྱིད་ཡིན། འོན་ཀྱང་འགྲོ་བ་མིའི་ཞི་བདེ་དང་བདེ་སྐྱིད་
ནི་མིའི་བསམ་བློ་ཡིན་པའི་ཆ་ནས་ཡོང་བ་ལས་དྲག་ཆས་དང་ཚན་རིག
དཔལ་འབྱོར་གྱིས་ཐག་གཅོད་མི་ཐུབ། དཔེར་ན་ཚན་རིག་གི་ཆ་ནས་ཟླ་
བའི་གོ་ལར་སླེབས་ནས་མིའི་བདག་འཛིན་འདི་ཐག་གཅོད་མ་ཐུབ། དེ་
བས་ཚན་རིག་ཡར་རྒྱས་སོང་བའང་མིའི་ཞི་བདེ་དང་བདེ་སྐྱིད་ལ་གནོད་
བྱེད་དུ་གྱུར་ཏེ་མི་རང་རང་གི་གཅེས་འཛིན་གྱིས་གཞན་ལ་གནོད་པ་དང་
གཞན་གྱིས་རང་ལ་གནོད་དམ་སྙམ་པའི་སེམས་ཁྲལ་དང་དེ་བས་གཞན་
ལ་ཁ་གཏད་གཅོག་ཐབས་དང་རང་ཉིད་སྲུང་སྐྱོབ་བྱེད་པའི་མཚོན་ཆ་སྣ་
ཚོགས་བཟོ་བར་འགྲན་རྩོད་བྱས་ཏེ་ད་ལྟ་གཞན་རྩ་མེད་དུ་བཏང་བའི་
ཞོར་ལ་རང་ཉིད་ཀྱང་རྩ་མེད་དུ་གཏོང་བའི་མཚོན་ཆ་འདི་རིགས་བྱུང་བ་

རེད། དེ་ནི་ཆབ་སྲིད་དང་ཚན་རིག་གིས་ཞི་བདེའི་རྩ་བ་རྙེད་མེད་པའི་
བདེན་དཔང་གསལ་བོ་ཞིག་སྟེ་ཞི་བདེ་མི་འབྱུང་བའི་རྩ་བ་བདག་འཛིན་
ལ་འཐབ་རྩོད་བྱེད་པའི་ཐབས་རྙེད་མེད་པས་ང་ཚོས་ངེས་པར་དུ་དེའི་
ཐབས་ཤེས་དགོས་ ཤིང་དེ་ནི་ཆོས་ལུགས་ གཞན་དང་ནུབ་ཕྱོགས་ཀྱི་
མཚན་ཉིད་རིག་པའི་གཞུང་ལུགས་གང་ནའང་མེད་པར་ནང་བ་སངས་
རྒྱས་པ་ཉག་གཅིག་གི་གཞུང་ལུགས་སུ་ཡོད་པའི་སྟོང་ཉིད་སྒོམ་སྟངས་དེ་
རེད། སྟོང་ཉིད་བསྒོམས་པ་ལ་བརྟེན་ནས་བདག་འཛིན་ཞི་བའམ་རྩ་
མེད་དུ་འགྲོ་བས་གཞན་ཕན་གྱི་སེམས་པ་སྐྱེ་ལ་དེ་ནི་འཇིག་རྟེན་ལ་ཞི་
བདེ་དང་ཀུན་སྤྱོད་བཟང་བོའི་རྒྱུ་རྐྱེན་ཉག་གཅིག་ཡིན་པས་སངས་རྒྱས་
ཆོས་ལུགས་འདི་བོད་ཙམ་དུ་མ་ཟད་འཛམ་གླིང་ཟླུམ་པོ་འདིར་མཁོ་བ་ནི་
བདེན་དོན་གྱིས་ཐག་བཅད་པ་ཞིག་རེད།
དེང་འདིར་ལ་ལས་དར་རྒྱས་ཆེ་བའི་རྒྱལ་ཁབ་ནི་ཆོས་
ལུགས་ཀྱི་ཤུགས་རྐྱེན་མེད་པའི་རྒྱལ་ཁབ་ཡིན་ཟེར་ཞིང་མི་རིགས་
ཤིག་རྗེས་སུ་ལུས་པའི་རྒྱུ་རྐྱེན་གཙོ་བོ་ཆོས་ལུགས་ལ་ཐུག་ཡོད་
ཟེར་བ་བདེན་ནམ།
མཚོ་སྔོན་མི་རིགས་སློབ་གྲྭ་ཆེན་མོ། སྤྲེལ་ཐར་འབུམ།
ལན། དེ་ནི་བསམ་བཞིན་དུ་གཞན་མགོ་བསྐོར་བའི་ཆེད་དུ་རྒྱུ་

རེ་རྩེད་པ་མིན་ན་རང་ཉིད་འཛམ་གླིང་གི་གནས་ཚུལ་ལ་རྨོངས་བཞིན་དུ་
མཁས་རྟགས་སྟོན་པ་ཞིག་ཡིན་ངེས་ཏེ་དཔེར་ན་དབྱིན་ཇི་རྒྱལ་ཁབ་ལ་
མཚོན་ན་ཡེ་ཤུའི་ཆོས་ལུགས་རྒྱལ་ཁབ་ཀྱི་ཆོས་ལུགས་སུ་གཏན་འཁེལ་
བྱས་ཤིང་། 1994ལོར་སློབ་གསོའི་བཅའ་ཁྲིམས་གཏན་ལ་ཕབས་ཏེ་
ལག་བསྟར་བྱེད་མགོ་བརྩམས། དེར་སྲིད་གཞུང་དང་ གཞུང་ གི་ མ་
དངུལ་གཏོང་བའི་སློབ་གྲྭ་དག་གི་ལོ་ལྔ་ནས་ལོ་བཅུ་དྲུག་བར་གྱི་སློབ་མ་
ཚང་མ་སློབ་འབྲིངGESCརྒྱུགས་ལེན་གྱི་སྔོན་དུ་ངེས་པར་ཡེ་ཤུའི་ཆོས་
ལུགས་སྦྱོང་བ་ལས་གཞན། ནང་བསྟན་དང་ཁ་ཆེའི་ཆོས་ལུགས། ཡེ་
ཐེའི་ཆོས་ལུགས་ཀྱི་སློབ་ཚན་སྦྱང་དགོས་པས་རྒྱལ་ཁབ་དེའི་ཡུལ་ཆེ་བ།
Kent countny དུ་ཡོད་པའི་སློབ་གྲྭ630ཚང་མས་ནང་བསྟན་ཨང་
གཉིས་པའི་སློབ་ཚན་དུ་བཀོད་སྒྲིག་བྱས་ཡོད་ལ་ཨ་རི་ལ་སོགས་པའི་རྒྱལ་
ཁབ་མང་བོ་ཞིག་གིས་ཆོས་ལུགས་དང་ཆབ་སྲིད་ཁ་ཁར་བྱས་ཡོད་ནའང་
སྲིད་འཛིན་དམ་བཅའ་བ་དང་སྨོན་ལམ་ སོགས་ཚང་མ་ཡེ་ཤེས་ཆོས་
ལུགས་དང་འབྲེལ་ནས་སྒྲུབ་བཞིན་ཡོད་པས་ཁོ་ཚོའི་ཆོས་ལུགས་ཡང་
ཆོས་ལུགས་དང་ཁ་འབྲལ་ཐུབ་གྱིན་མེད། 《དེང་རབས་ཨ་རིའི་ཆོས་
ལུགས》ཞེས་པ་ལྟར་ན། ཨ་རི་ན་ཆོས་ལུགས་ཚོགས་པ་ཉིས་སྟོང་ལྔ་བརྒྱ་
ཡོད་ཅིང་། རྒྱལ་ཁབ་དེའི་མི96 % གིས་ཡེ་ཤུའི་ཆོས་ལུགས་ལ་དད་

ཅིང་། སློབ་གྲྭ་ཆུང་འབྲིང་གི་སློབ་མའི85 % ཡན་གྱིས་ཆོས་ཚོགས་ཀྱི་
སློབ་ གྲྭ་ འགྲིམ་ རྒྱལ་ ཡོངས་ སུ་ ཚོགས་ ལུགས་ རླུང་ འཕྲིན་ ཁང་
1200དང་ཆ་སྙོམས་སུ་བརྙན་འཕྲིན་ཁང་བཅུ་གཉིས་ནང་དུ་ཆོས་
ལུགས་ཀྱི་བརྙན་འཕྲིན་ཁང་རེ་ཡོད་ལ་དུས་རབས་ཉི་ཤུའི་མཇུག་གི་ལོ་
བཅུའི་ནང་དུ་ཆོས་ལུགས་ཀྱི་ལེ་ཚན75% འཕར། ཆོས་ལུགས་དུས་
དེབ་སྣ་ལྔ་སྟོང་དང《ཞིན་ཡོ་གསུང་རབ》དཔར་གྲངས་དུང་ཕྱུར་གཅིག་
ལ་སོན། ལྷག་པར་དུ་དུས་རབས་ཉི་ཤུའི་ལོ་རབས་དགུ་བཅུའི་ནང་དུ་
ལོ་རེ་བཞིན་ནང་བསྟན་ལས་རིགས་སུ་ཕུལ་བའི་དངུལ་གྲངས་ཨ་སྒོར་
དུང་ཕྱུར500ཡོད་ལ《རྒྱལ་སྤྱིའི་ཆོས་སྤེལ་ཞིབ་འཇུག་སྤྱི་སྒྲོག» ( « E
E75/# tf JB »)གིས་བསྡོམས་རྩིས་བྱས་པ་ལྟར་ན་ཉིས་སྟོང་
ལོར་འཛམ་གླིང་སྤྱིའི་མི་གྲངས་དུང་ཕྱུར60,55ལས་ཆོས་ལ་དད་མཁན
51. 37ཡོད་ ཅིང་དེས་འཛམ་གླིང་སྤྱིའི་མི་གྲངས་ཀྱི84. 8 % ཟིན།
དེའི་ནང་དུ་ཡེ་ཤུའི་ཆོས་ལུགས19. 99དང་ཁ་ཆེའི་ཆོས་ལུགས་པ11.
8བྲམ་ཟེའི་ཆོས་ལུགས་པ8. 11ནང་བ་དུང་ཕྱུར3., 59གོང་གི་ཆོས་
ལུགས་ཆེན་མོ་བཞི་ལས་སྲོལ་རྒྱུན་གྱི་དད་མོས་བྱེད་མཁན་གྱིས་འཛམ་
གླིང་གིས་ཆོས་ དད་ མི་ སྣའི 88 % ཡན་ཟིན། ལྷག་ པར་ གསར་དུ་

བཙུགས་པའི་ཆོས་ལུགས་རྩ་འཛུགས་དབྱར་མཚོ་རྒྱས་པ་བཞིན་འབྱུང༌
བཞིན་ཡོད་དེ། 《ཞིན་ ཧཱ་ རྩོམ་ བཏུས»2002ལོའི་དེབ་དང་བོར་
འཁོད་པ་ལྟར་ན་མིག་སྔར་འཛམ་གླིང་དུ་གསར་དུ་བཙུགས་པའི་ཆོས་
ལུགས་རྩ་འཛུགས་ཁྲི་གཉིས་ཡོད་ཅིང་1999ལོར་འཛམ་གླིང་དུ་གསར་
ཏུ་དད་མོས་བྱེད་མཁན་དུང་ཕྱུར1.484ཡོད། དུས་རབས་ཉི་ཤུའི་ལོ་
རབས་དྲུག་ཅུ་བ་ནས་ཨ་རིར་གསར་ཏུ་དར་བའི་ཆོས་ཚོགས2500ཡན་
ལ་སླེབས་ཤིང་ཨོའུ་གླིང་ནུབ་མའི་རྒྱལ་ཁབ་བཅོ་བརྒྱད་ལ་གསར་དར་
གྲུབ་མཐའ་ཆིག་སྟོང་སུམ་བརྒྱར་སླེབས། མིག་སྔར་ཉི་ཧོང་གིས་ ཐོ་
འགོད་བྱས་པ་ལྟར་ན་ཆོས་ཚོགས་ཁྲི18. 5ཡོད་ཅིང་དེ་ལས་མང་ཆེ་བ་
གསར་དར་ཆོས་ཚོགས་ཡིན། ཧྥེ་གླིང་ཧྲ་ཏཱ་ལའི་ལྷོ་ཁུལ་དུ་གསར་དར་
གྲུབ་མཐའ་བདུན་སྟོང་ལྷག་བསྟུད་མར་བྱུང་ཟེར་བ་འདིས་བོད་ཀྱི་ན་
གཞོན་སྐོར་ཅིག་གིས་རང་འཁྲུལ་གཞན་རྨོངས་ཀྱི་སྐད་ཆ་དེ་དག་བདེན་
མིན་གསལ་བོར་ཤེས་འགྲོ།
བཀའ་བསྟན་ཞེས་པ་ཅི་ཡིན། དེའི་ནང་དུ་དེང་རབས་
ཚན་རིག་གི་ཆ་ཡོད་ཟེར་བ་བདེན་ནམ།
གངོས་གཞོན་ལས་ཞོར་སློབ་གྲྭ། གཡུང་དྲུང་ཐར།
ལན། བཀའ་ཞེས་པ་ནི་སངས་རྒྱས་ཀྱི་གསུང་རེད། དེ་བོད་ལ་

བསྒྱུར་ཏེ་བོད་སྐད་དུ་གྱུར་ཟིན་པ་ལ་བཀའ་འགྱུར་ཟེར། འདིའི་བསྟན་
བཅོས་བཀའི་གཞུང་འགྲེལ་དང་བཟོ་རིག་པ་དང་ཚད་མ་ གསོ་ རིག་
སོགས་ཀྱི་གཞུང་མང་བོར་བསྟན་བཅོས་ཞེས་བཤད་དེ་དེ་བོད་དུ་བསྒྱུར་
ཏེ་གྱུར་པ་ལ་བསྟན་འགྱུར་ཟེར། བཀའ་བསྟན་གྱི་ཁྲོད་དུ་དེང་སང་སུས་
ཀྱང་ཁས་ལེན་པ་ནི་སྐར་རྩིས་དང་གསོ་རིག་སོགས་ཡིན་ལ་དེ་དག་གིས་ནི་
བོད་ཀྱི་རིག་པར་གཟི་མདངས་གསར་བ་ཞིག་བསྣན་ཏེ་དེང་གི་སྔོན་ཐོན་
གྱི་རིག་པ་དག་ལ་འགྲན་རྩོད་བྱེད་བཞིན་ཡོད་ཅིང་། ལྷག་པར་ནང་
དོན་རིག་པའི་ཁྲོད་དུ་རྡུལ་ཕྲན་རིག་པའི་རྣམ་གཞག་ཕྲ་ཞིང་ཞིབ་པ་ཞིག་
དང་ལྟོས་གྲུབ་ཀྱི་རིག་པ་ཆ་ཚང་ཞིག་གསུངས་ཡོད་པས《རྡུལ་ཕྲན་གྱི་
དུས་རབས་དང་སངས་རྒྱས་ཆོས་ལུགས》 ཞེས་པར་རྡུལ་ཕྲན་མཚོན་ཆ་
འབར་འགས་བྱུང་བ་འདིས་ཆོས་ལུགས་གཞན་ལ་གནོད་པ་ཆེན་པོ་ཞིག་
བྱུང་ཡོད་མོད་ནང་བ་སངས་རྒྱས་པར་བདེན་དཔང་གསར་བ་ཞིག་བྱུང་
ཡོད་ཅེས་བསྟན་ཡོད།
དེ་བཞིན་བཀའ་ལས་རྫས་ཀྱི་ནུས་པ་བསམ་མི་ཁྱབ་ཅེས་སྔོན་ནས་
གསུངས་ཡོད་ལ་དེང་རབས་ཚན་རིག་གིས་རིག་པའི་ལམ་ནས་ནང་བ་
སངས་རྒྱས་པའི་གཞུང་ལུགས་དག་ལ་བསྔོགས་འདོན་བྱས་ན་རིན་ཐང་

ངེས་ཅན་ཞིག་ཡོད་པ་གདོན་མི་ཟའོ་སྙམ་ལ་དེ་བཞིན་ཧྭ་ཧྥོར་སློབ་གྲྭ་ཆེན་
མོའི་དགེ་ རྒན་ རབ་ འབྱམས་ པ་ ཧུ་ ཕེ་ཐུ་ པན་ ཧྲིན ( Henbent •
Benson)ཀྱིས་བོད་ལ་ཆེས་ཕུལ་ དུ་བྱུང་བའི་ནང་གི་ཚན་རིག་ གི་
རིགས་པ་ཞིག་འདུག་ཅེས་དང་ཨ་རིའི་སེམས་ཁམས་རིག་པ་སྨྲ་བ་རབ་
འབྱམས་པ་ཏན་ནིས་ཨེར་ཀོན་མན ( Daniel Goleman) གྱིས་
ཀྱང་། བོད་ཀྱི་ནང་བསྟན་དུ་མཛེས་ཤིང་ཉམས་དགའ་བའི་ནང་གི་ཚན་
རིག་ཆ་ཚང་ཞིག་འདུག་ ཅེས་གསུངས་ཤིང་། ཁོ་ལོམ་པི་ཡ་སློབ་གྲྭའི་
དགེ་རྒན་ཆེན་མོ་རབ་འབྱམས་པ། རོ་ཕེ་སོས་མན ( Robert A• F
•Thurman) ཀྱིས། བོད་ཀྱི་ནང་དོན་ཚན་རིག་གིས་སེམས་ཀྱིས་
ལུས་ལ་ཕན་གནོད་བྱེད་པའི་ནུས་པ་ལེགས་པར་ཤེས་འདུག་པ་དེ་ནི་ནུབ་
ཕྱོགས་པ་དག་གིས་འགྲན་པའི་དོ་ཟླ་བྲལ་བ་ཞིག་རེད། ཅེས་གསུངས།
ནང་བས་འཇིག་རྟེན་ལེབ་ལེབ་དང་དབུས་སུ་རིའི་རྒྱལ་བོ་
རི་རབ་གླིང་བཞི་གླིང་ཕྲན་བརྒྱད་ཀྱིས་བསྐོར་བར་འདོད་པ་ད་
ལྟའི་ཚན་རིག་གིས་སའི་གོ་ལ་ཟླུམ་པོར་བཤད་པ་དང་འགལ་
མོད་འོན་ཀྱང་ལ་ལས་དེ་དག་འགལ་བ་མེད་པར་བཤད་པ་ཇི་
ལྟར་ཡིན། །

མཚོ་སྔོན་མི་རིགས་སློབ་གྲྭ་ཆེན་མོ། དབང་འགྲུབ།
ལན། དྲི་བ་འདི་ནི་ཤིན་ཏུ་གལ་ཆེ་སྟེ་ཐོག་མར་ཤེས་རྒྱུ་ནི་སྟོན་པ་
སངས་རྒྱས་ཀྱིས་འཇིག་རྟེན་འདི་ལེབ་ལེབ་ཡིན་ཞེས་པ་ཁོ་ན་མ་ཡིན་པར་
ཟླུམ་པོའི་རྣམ་བཞག་སོགས་གདུལ་བྱའི་ཁམས་དང་བསྟུན་ནས་སྣ་ཚོགས་
ཤིག་གསུངས་ཡོད་པ་དེ་རེད། ཤེས་རིག་འཕེལ་རིམ་གྱི་དབང་དུ་བྱས་ན་
འཇིག་རྟེན་ལེབ་ལེབ་ཡིན་ཞེས་པའི་ལྟ་ཚུལ་འདི་ལོ་ཉིས་སྟོང་ལྷག་གི་སྔོན་
གྱི་བསམ་བློའི་བཞེད་ཚུལ་དེ་ཡིན་པས་སྟོན་པ་སངས་རྒྱས་ལ་མཚོན་ན་
སྤྱིའི་རྣམ་བཞག་གདུལ་བྱའི་ཁམས་དང་བསྟུན་ནས་མི་གསུང་ག་མེད་
ཡིན་ཏེ་གནའ་བོའི་མིའི་རྣ་ལམ་དུ་ད་ལྟའི་གློག་ཀླད་དང་གནམ་གྲུ་བཤད་
པའི་ཚེ་རྣར་གཏན་ནས་མི་འགྲོ་བའི་ཁར་ཨ་ཧ་འདིས་འཕྲུལ་སྣང་འབའ་
ཞིག་བཤད་ཀིན་འདུག་ ཅེས་ལོག་བཤད་དུ་བརྩི་ངེས་ཤིང་དེ་བཞིན་
མཁས་དབང་ཚེ་ཏན་ཞབས་དྲུང་གིས་སྤྱིར་མངོན་པ་འོག་མ་སོགས་ལས་
གསུངས་པ་ཕལ་ཆེར་བྲམ་ཟེ་བ་རྣམས་ཀྱི་འདོད་ཚུལ་དགོས་དབང་གིས་
བཞག་པ་མང་ཞེས་གསུངས་པ་ལྟར་ཡིན། ལྷག་པར་སྒྲ་མི་སྙན་གྱི་ནམ་
ཕྱེད་དང་ལུས་འཕགས་གླིང་གི་ཉི་མ་ནུབ་པ། འཛམ་བུའི་གླིང་གི་ཉི་མ་
ཨ་རིའི་མཚན་ གུང་ཡིན་ པའི་ཚུལ་དེར་ གླིང་བཞིའི་བཤད་ཚུལ་ད་

ཕྱོགས་འདྲ་ཞིང་གཞུང་མང་བོར་རྒྱ་གར་རྒྱ་ནག་བོད་ཡུལ་བཅས་པའི་
ཡུལ་འདི་ ནི་འཛམ་བུ་གླིང་དུ་ངོས་ འཛིན་ པ་ མཐོང་བས་འདི་ དག་
བསམས་ན་རིའི་རྒྱལ་བོ་རི་རབ་ནི་གཞན་མ་ཡིན་པར་གོ་ལ་ཟླུམ་པོ་འདིར་
ངོས་བཟུང་ན་འགལ་བ་མེད་སྙམ་ཞིང་། དེར་བཤད་པའི་གསེར་གྱི་རི་
བདུན་རོལ་བའི་མཚོ་བདུན་སོགས་ནི་ལོ་ངོ་སྟོང་ཕྲག་མང་བོའི་སྔོན་གྱི་
གནས་ཚུལ་ཡིན་པས་ས་གཞི་ཆེན་པོར་འགྱུར་བ་སྣ་ཚོགས་ཀྱི་དབང་གིས་
དེ་བཞིན་སྡོད་པའི་ངེས་པ་མེད་སྙམ་སྟེ་དཔྱད་པར་བྱ་བའི་གཞིའོ། །
དེ་ནི་སྟོན་པ་སངས་རྒྱས་ཀྱིས་དངོས་པོའི་གནས་སྟངས་མཁྱེན་
པའི་དབང་གིས་འཇིག་ རྟེན་ཁམས་ལེབ་ལེབ་དང་ཟླུམ་པོ་སྣ་ ཚོགས་
གསུངས་པ་ཡིན་ལ་སུ་ཞིག་གིས་དངོས་པོའི་གནས་སྟངས་འདི་མ་ཤེས་
པའི་བར་དུ་ལྟ་བ་འདིའི་བདེན་དོན་མཁྱེན་མི་སྲིད་པ་སྨོས་མེད་ཡིན་ཏེ་
བོད་རིག་པའི་མཁས་དབང་ཏུའུ་ཆིས་ནམ་ཞིག་ལ་འཇིག་རྟེན་ལེབ་ལེབ་
ཡིན་པའི་བདེན་དཔང་གསར་བ་ཞིག་འབྱུང་ངེས་ཀྱང་ཡིན། དེ་ནི་
དངོས་པོའི་ཆོས་ཉིད་དང་སེམས་ཀྱི་འདུ་ཤེས་འཛིན་སྟངས་ལས་ཤེས་
དགོས་ཏེ་དཔེར་ན་ཆུ་ནི་ཉ་རང་གི་འཚོ་གནས་དང་སེམས་ཁམས་དང་
མཐུན་པའི་ཁོར་ཡུག་ཅིག་ཡིན་ལ་འདི་ལས་ཁོ་ཚོས་བདེ་ཞིང་སྐྱིད་པའི་

འཚོ་བ་རོལ་བ་ཡིན་པས་མི་དང་ཁོ་གཉིས་ཆུའི་འཇིག་རྟེན་ལྟ་ཚུལ་མི་འདྲ་
བ་དང་འདུ་ཤེས་འཛིན་སྟངས་མི་འདྲ་བས་ཉས་ཆུ་ནི་བདེ་ཞིང་སྐྱིད་པའི་
འཇིག་རྟེན་ཡིན་པས་དེ་དང་བྲལ་ན་དེ་མ་ཐག་ཏུ་ཤིའོ་ཟེར་ཞིང་མི་ནི་དེ་
ལས་ལྡོག་སྟེ་དེར་ལྷུང་ཚེ་དེ་མ་ཐག་ཏུ་ཤི་བས་གཉིས་ཀ་གཅིག་ཏུ་མཐུན་
མི་སྲིད་ལ་དེ་བཞིན་མེ་ནང་གི་སྲོག་ཆགས་དང་ཆུ་ནང་གི་སྲོག་ཆགས་ཀྱི་
མོས་པ་མི་འདྲ་བ་དང་ས་འོག་གི་སྲོག་ཆགས་དང་ས་སྟེང་གི་སྲོག་ཆགས་
ཀྱི་འདུ་ཤེས་འཛིན་སྟངས་ཀྱང་ག་ལ་འདྲ། དེ་བས་མིའི་འདུ་ཤེས་འཛིན་
སྟངས་ཀྱིས་ཆུས་ནང་གི་སྲོག་ཆགས་ཀྱི་འདུ་ཤེས་འཛིན་སྟངས་བཀག་ན་
དངོས་པོའི་ཆོས་ཉིད་དང་འགལ་བ་ཡིན་ནོ། །
དེ་བས་སྟོན་པ་སངས་རྒྱས་ཀྱིས་སེམས་ཅན་རྣམས་ལ་འཇིག་རྟེན་
ཁམས་སྣ་ཚོགས་སུ་སྣང་རུང་བར་དགོངས་ནས་མདོ་དྲན་པ་ཉེར་བཞག་
དང་དཔལ་དུས་ཀྱི་འཁོར་ལོ། ཕལ་བོ་ཆེའི་མདོ། ཆོས་ཀྱི་རྣམ་གྲངས་
ཀྱི་མདོ་སོགས་ན་འཇིག་རྟེན་ཁམས་མི་འདྲ་བ་དུ་མ་ཞིག་གསུངས་པ་ཡིན་
གྱི་གཞན་དུ་ན་དངོས་འགལ་ཡིན་པས་སོ། ། དེའི་ཕྱིར་དེ་ལྟར་གསུངས་
པ་ནི་དངོས་པོའི་གནས་སྟངས་དེ་མཁྱེན་ཅིང་གཟིགས་པའི་འབྲས་རྟགས་
ཡིན་དེ་དཔེར་ན་དཔལ་དུས་ཀྱི་འཁོར་ལོར་འཇིག་རྟེན་ཁམས་ཟླུམ་པོ་

དང་དེ་ལ་ཉི་ཟླས་བསྐོར་བའི་རྣམ་བཞག་མཛད་པ་དེང་གི་སྔོན་ཐོན་ཚན་
རིག་དང་འགལ་བ་ཡིན་ནའང་ཁོང་གིས་དེར་རྒྱུ་སྐར་རྒྱུ་བའི་ཚད་གཞི་
གཏན་ལ་ཕབས་པ་བཞིན་བརྩིས་ན་ཉི་འཛིན་ཟླ་འཛིན་གྱི་ཆུ་ཚོད་སྐར་ཆ་
གཅིག་གིས་ཀྱང་མ་ནོར་བར་དེང་གི་སྔོན་ཐོན་ཚན་རིག་ལྟར་གཏན་ལ་
དབབ་ཐུབ་པ་འདི་ལྟ་བུ་ནི་འཕྲུལ་ཆས་ལ་མ་བརྟེན་པར་དེང་གི་ཚན་རིག་
པས་ཀྱང་གཏན་ལ་དབབ་མི་ཐུབ་པའི་གནས་ཚུལ་འདིས་ཤེས་ལ་སྟོན་པ་
སངས་རྒྱས་ཀྱིས་ལོ་ཉིས་སྟོང་ལྷག་གི་སྔ་རོལ་ཏུ་དེང་གི་ཚན་རིག་ལས་ཀྱང་
སྔོན་ཐོན་ཡིན་པའི་གཞུང་ལུགས་ཤིག་བཟོས་པ་འདིས་ཐམས་ཅད་མཁྱེན་
པའི་རྟགས་ཤིག་མ་ཡིན་ནམ།
གནས་ལུགས་འདི་ནི་སྟོན་པ་སངས་རྒྱས་ཀྱིས་མདོ་སྡེ་དུ་མ་ལས་
གསུངས་ཏེ་པདྨ་རྣམ་པར་རོལ་བ་ཞེས་བྱ་བའི་མདོ་ལས་ལྷའི་བུ་རྣམ་པར་
རོལ་བས་འཇམ་དཔལ་ལ་སྨྲས་པ། འཇམ་དཔལ་ཕྱི་རོལ་གྱི་ཡུལ་འདི་
རྣམས་ནི་བྱེད་པ་པོས་བྱས་པའམ་ཇི་ལྟར་ལྟ་བུར་བགྱི། འཇམ་དཔལ་
གྱིས་སྨྲས་པ། ལྷའི་བུ་ཕྱི་རོལ་གྱི་ཡུལ་འདི་རྣམས་ནི་བྱེད་པ་པོས་བྱས་པ་
མ་ཡིན་ཏེ་སེམས་སམ་རྟོག་པའི་བག་ཆགས་ཀྱིས་སྣང་བ་ཡིན་ནོ། །
ལྷའི་བུས་སྨྲས་པ། བག་ཆགས་ཇི་ལྟར་བརྟས་ཀྱང་རི་དང་རྒྱ་མཚོ་དང་།

ཉི་མ་དང་ཟླ་བ་ལ་སོགས་པ་སྲ་ཞིང་འཐས་པ་ལྟར་གྱུར་པ་སྣང་ག་ལ་རུང་།
འཇམ་དཔལ་གྱིས་སྨྲས་པ། ལྷའི་བུ་སྣང་དུ་རུང་སྟེ། གྲོང་ཁྱེར་ཆེན་པོ་
ཝ་རཱ་ཎ་སཱི་ན་བྲམ་ཟེ་མེ་སྦྱིན་ཞེས་བྱ་བས་རང་གིས་ལུས་སྟག་ཏུ་བསྒོམས་
པས་གྲོང་ཁྱེར་གྱི་མི་རྣམས་ཀྱིས་སྟག་ ཏུ་མཐོང་ནས་བྲོས་པས་གྲོང་ཁྱེར་
སྟོང་བ་བྱུང་ངོ༌། ། ཟད་པར་ས་ཆུ་བསྒོམས་པས་ས་དང་ཆུ་སྣང་བ་དང་།
རྣལ་འབྱོར་སྤྱོད་པའི་དགེ་སློང་གིས་མི་གཙང་བ་དང་རུས་གོང་གི་འདུ་
ཤེས་བསྒོམས་པས་དེར་སྣང་བ་ཡིན་ན་ཐོག་མ་མེད་པའི་བག་ཆགས་ཀྱིས་
བརྟས་པས་ཅི་སྟེ་མི་སྣང་། ལྷའི་བུས་སྨྲས་པ། བག་ཆགས་བརྟས་པའི་
དབང་གིས་རྣམ་པ་སྣ་ཚོགས་དག་ཅིའི་ཕྱིར་སྣང་བ་ཡིན། འཇམ་དཔལ་
གྱིས་སྨྲས་པ། སྣང་བ་ཐམས་ཅད་མ་ངེས་ཏེ། ལ་ལའི་སྣང་བ་ནི་ལ་ལའི་
མུན་པ་ཡིན་ནོ། ། འདི་ལྟར་ས་འབའ་ཞིག་ལའང་སི་ལ་སོར་འདུ་ཤེས་
པའང་ཡོད། ས་ལ་ལོངས་སྤྱོད་དུ་འདུ་ཤེས་པའང་ཡོད། ས་ལ་སྡུག་
བསྔལ་དུ་འདུ་ཤེས་པའང་ཡོད། མེ་ལ་མེར་འདུ་ཤེས་པའང་ཡོད། མེ་
ལ་ལོངས་སྤྱོད་དུ་འདུ་ཤེས་པའང་ཡོད། མེ་ལ་གནས་སུ་འདུ་ཤེས་པོའོང་
ཡོད། མེ་ལ་ཟས་སུ་འདུ་ཤེས་པའང་ཡོད། ཆུ་ལ་སར་འདུ་ཤེས་པའང་
ཡོད། ཆུ་ལ་བདུད་རྩིར་འདུ་ཤེས་པའང་ཡོད། ཆུ་ལ་གནས་སུ་འདུ་

ཤེས་པའང་ཡོད། ནམ་མཁའ་ལ་སར་འདུ་ཤེས་པའང་ཡོད། དེ་བས་ན་
ངེས་པ་མེད་པའི་ཕྱིར་བག་ཆགས་ཀྱི་དབང་གིས་གང་ལྟར་ཡང་སྣང་བ་
ཡིན་ནོ་ཞེས་གསལ་བོར་གསུངས་ཡོད་པས་སོ། །
དེང་སང་གི་རྩ་རླུང་དང་སངས་རྒྱས་ཆོས་ལུགས་པའི་སྒོམ་
གཉིས་འདྲའམ་མི་འདྲ། མི་འདྲ་ན་སོ་སོར་ཁྱད་ཆོས་ག་འདྲ་
ཡོད། །
་ མཚོ་སྔོན་མི་རིགས་སློབ་གྲྭ་ཆེན་མོ། དབང་འགྲུབ།
ལན། དེ་གཉིས་གཏན་ནས་མི་འདྲ་སྟེ་དེང་སང་གི་རྩ་རླུང་དག་
གིས་ཆོས་གཞུང་གི་མན་ངག་རེ་ཙམ་ལ་བརྟེན་ནས་ལུས་ཀྱི་རྩར་རྒྱུ་བའི་
རླུང་གི་རིམ་པ་སྒོམ་པའི་མན་ངག་ཉི་ཚེ་བ་ཙམ་ཡིན་ལ་དེ་ཕྱི་རོལ་པ་
ལའང་ཡོད་དེ། དེས་ལུས་ཀྱི་བདེ་ཐང་དང་མངོན་ཤེས་ཉི་ཚེ་བ་ཙམ་
སྐྱེས་ནའང་སྒོམ་པའི་རིམ་པ་ཆ་ཚང་བ་ཞིག་མེད་པས་ལུས་ཀྱི་བདེ་ཐང་
ཐད་ལམ་ལོག་ཏུ་འགྲོ་བའི་ཉེན་ཁའང་ཤིན་ཏུ་ཆེ་ཞིང་ཕྱི་མའི་བདེ་ཐབས་
དང་ཉོན་མོངས་སྤོང་བྱེད་དུ་མི་འགྲོ་ནའང་རླུང་གི་སྟོབས་ཀྱིས་རེ་ཞིག་
ཉོན་མོངས་ཀྱི་མགོ་སྨད་པ་དང་དགེ་སེམས་ ཅུང་ཟད་རེ་སྐྱེས་ནའང་
འཁོར་བ་ལས་གྲོལ་བའི་ཐབས་སུ་མི་འགྲོ། འོན་ཀྱང་སྐྱབས་འགྲོས་ཟིན་
ན་ནང་བའི་ཆོས་སུ་འགྲོ་བར་འགལ་བ་མེད། ནང་བའི་སྒོམ་ནི་གཞུང་

ལུགས་ཆ་ཚང་ཞིག་གོལ་སའང་གསལ་བོར་བསྟན་ཡོད་ལ་དེ་ཉམས་སུ་
བླངས་པས་ཐར་བ་དང་ཐམས་ཅད་མཁྱེན་པ་ཐོབ་པ་དག་གིས་རང་གིས་
ཇི་ལྟར་ཉམས་སུ་བཞེས་པའི་ཚུལ་ཕྱིས་འབྱུང་གི་དོན་དུ་གསུངས་པ་ཞིག་
ཡིན། ནང་བའི་སྒོམ་ལ་དཔྱད་སྒོམ་དང་འཇོག་སྒོམ་ཞེས་པ་གཉིས་ཡོད་
དེ་དཔྱད་སྒོམ་ནི་དངོས་པོའི་ཆོས་ཉིད་དང་རབ་དབྱེ་རྒྱུ་རྐྱེན་སོགས་ལ་
དཔྱོད་པའི་ ཤེས་ རབ་ཡིན་ ལ་ འཇོག་སྒོམ་ནི་ སེམས་དམིགས་ པར་ རྩེ་
གཅིག་པར་སྒོམ་པའི་ཏིང་ངེ་འཛིན་གྱི་རིགས་རེད། འདི་སེམས་གནས་
དགུའི་སྒོ་ནས་བསྒོམས་པས་ཞི་གནས་ཐོབ་ཅིང་ཞི་གནས་ཞེས་པའི་དོན་
ནི་སེམས་ཕྱི་རོལ་ཏུ་འཕྲོ་བ་ཞི་ནས་ནང་དུ་གནས་པ་ཟེར་ཏེ་དེ་ཐོབ་ན་
མངོན་ཤེས་དང་ལུས་ཀྱི་བདེ་བ་ཁྱད་པར་ཅན་དག་ཐོབ། དེ་ཡང་ལྷག་
མཐོང་ཞི་གནས་ནི་སེམས་རྣལ་དུ་གནས་པ་དང་དེ་ལས་ལྷག་པའི་སྒོ་ནས་
སྟོང་ཉིད་ལ་དཔྱད་དེ་མཐོང་བའི་ལྷག་མཐོང་དང་ཟུང་དུ་འབྲེལ་ནས་
ཉོན་མོངས་ཐམས་ཅད་སྤངས་ཏེ་དགྲ་བཅོམ་པའི་གོ་འཕང་ངམ་སངས་
རྒྱས་ཀྱི་གོ་འཕང་ཐོབ་པ་ཡིན་པས་དེང་གི་རྩ་རླུང་གིས་མངོན་ཤེས་ཟེར་
བའང་ཉི་ཚེ་བ་ཙམ་ཡིན་ལ་སངས་རྒྱས་ཟེར་བའང་ལམ་དུའང་མ་ཞུགས་
པའི་སྐབས་ཙམ་ཡིན་ནོ། ། བདག་རྩ་རླུང་བ་འགའ་རེ་དང་གླེཚ་མོལ་
18

བྱེད་དུས་ཁོ་ཚོས་ བདག་མེད་སྒོམ་ཚུལ་དང་ གསང་ སྔགས་ ཀྱི་ བདག་
བསྐྱེད་སོགས་ལ་བློས་གཏན་ནས་མི་འཆུན་ཞིང་སྐྱབས་འགྲོའི་བདུད་རྩི་
འབེབ་སྦྱངས་ནི་ཆེས་ཡ་མཚན་པར་འཛིན་པར་སྣང་ངོ༌། །
ནང་བསྟན་གཞུང་ལུགས་ལ་སྦྱོང་ན་ངེས་པར་དུ་གྲྭ་བ་
བྱེད་པའམ་དགོན་པར་ཞུགས་དགོས་སམ།
མང་རའི་དགོན་ཆེན། ཕྱག་ཤུལ་སྤྲུལ་སྐུ།
ནང་བསྟན་གཞུང་ལུགས་སྦྱོང་བའམ་ཆོས་ཉམས་སུ་ལེན་
ལན། 
པ་ལ་གྲྭ་བ་བྱེད་དགོས་པའི་ངེས་པ་མེད་དེ་སྟོན་པའི་འཁོར་རྣམ་བཞིའི་
གྲས་ཀྱི་ དགེ་ བསྙེན་ ཁྱིམ་ པ་ ཡིན་ ལ་ མི་ སུ་ དང༌ སུ་ ཡིན་ ནའང་ འདྲ།
དབང་བོ་རྣོ་རྟུལ་དང་རབ་ཏུ་བྱུང་མིན་གང་ལྟར་ཡང་ནང་བའི་ཆོས་ལ་
སྦྱང་ཆོག་ལ་ཉམས་སུའང་བླང་ཆོག་ཏེ་རང་རང་གི་བློ་ཚོད་དང་མཐུན་
པའི་འབྲས་བུའང་འབྱུང་ངེས་རེད། དཔེར་ན་རྒྱ་མཚོ་ཆེན་པོར་ཆུ་སྲིན་
དང་ཉ། ཆུ་འབུ་སོགས་སོ་སོས་ལོངས་སུ་སྤྱོད་ཅིང་རང་རང་གི་སྐལ་བ་
དང་འཚམ་པར་ཉམས་སུ་རོལ་ཐུབ་པ་བཞིན་རེད། རབ་ཏུ་བྱུང་མིན་
དང་དགོན་པར་ཞུགས་མིན་གང་ལྟར་ཡང་ནང་བསྟན་གཞུང་ལུགས་སྦྱོང་
བའི་དགོས་པ་ནི་རང་གི་སེམས་བཟང་བོ་བྱ་རྒྱུ་དང་འགྲོ་བ་གཞན་ཕན་པ་
བསྒྲུབ་རྒྱུ་དེ་རེད། དེ་རབ་ཏུ་བྱུང་ཙམ་དང་དགོན་པར་ཞུགས་ཙམ་གྱིས་

ཡོང་བ་ཞིག་མ་ཡིན་ལ་ཉམས་སུ་བླང་རྒྱུ་ཆོས་བཟང་བ་ཙམ་གྱིས་ཀྱང་མི་
ཡོང་བས་གཙོ་བོ་ཉམས་སུ་ལེན་པའི་གང་ཟག་ལེགས་དགོས་པ་རེད།
འོན་ཀྱང་རབ་ཏུ་བྱུང་བ་ནི་འདོད་ཆུང་ཆོག་ཤེས་དང་བྱ་བ་སྤྲོས་པ་དང་
བྲལ་ཞིང་ངན་སྤོང་དགེ་བསྒྲུབ་གྱི་བསམ་པ་ལྡན་ཞིང་ཚུལ་ཁྲིམས་དག་
པས་ནང་བསྟན་གྱི་གཞུང་ལུགས་སྦྱོང་བ་དང་ཁྱད་པར་དུ་ཉམས་སུ་ལེན་
པའི་རྟེན་ཁྱད་པར་ཅན་ཡིན་ནོ། །
ཁྲིམས་ལུགས་ཕལ་ཆེར་སྣོན་འཕྲི་བྱེད་ཀྱི་ཡོད་པས་ཆོས་
ཁྲིམས་སྣོན་འཕྲི་བྱ་རུང་ངམ། ཡང་ན་བྱ་དགོས་ས་ཡོད་དམ།
རྩེ་ཁོག ཀུན་ཐར་རྒྱལ།
ལན། ཆོས་ལུགས་གཞན་དང་གཞན་པ་དུས་དང་བསྟུན་ནས་
བཅོས་སྒྱུར་བྱེད་བཞིན་ཡོད་ཅིང་ཁོ་ཚོའི་ཆོས་ཡང་དུས་དང་བསྟུན་ནས་
འགྱུར་བ་ཐེབས་ཀྱིན་ཡོད་པ་ཁྱེད་ཀྱིས་གསུངས་པ་ནང་བཞིན་ཁྲིམས་
ལུགས་ལ་འཕྲི་སྣོན་བྱེད་བཞིན་པ་མཚུངས། འདིའི་རྒྱུ་རྐྱེན་ལ་དཔྱད་ན་
དུས་དང་བསྟུན་ནས་བཅོས་སྒྱུར་བྱེད་པ་ནི་ཁོས་གདོན་འོས་པའི་ནུས་པ་
འདོན་མ་ཐུབ་པ་རེད། །
འོན་ ཀྱང་། ནང་ བར་ མཚོན་ ནོ་ ཆོས་ ཁྲིམས་ ཆ་ཚང་བ་ཞིག་
གཏན་ལ་ཕབ་ཡོད་པས་འཕྲི་སྣོན་བྱེད་མི་དགོས་ལ་བྱེད་ཀྱང་མི་ཆོག་སྟེ་

ཆོས་འདུལ་བ་ནི་སངས་རྒྱས་ཉག་གཅིག་མ་གཏོགས་གཞན་སུ་ལའང་མི་
། འོད་དཔག་མེད་ཡིན་
དབང་བས་སྤྱན་རས་གཟིགས་ཡིན་ནའང་འདྲ
རྒྱལ་བ་པཎ་ཆེན་ཡིན་ནའང་འདྲི་སུས་ཀྱང་བཅོས་བསྒྱུར་
ནའང་འདྲ། 
གལ་ཏེ་བཅོས་བསྒྱུར་བྱེད་མཁན་ཞིག་ཡོད་ན་དེ་ནི་སྐྱེས་བོ་
བྱ་མི་ཆོག 
། དེའི་རྒྱུ་
མཆོག་དམན་སུ་ལའང་མ་བལྟོས་པར་ངོ༌རྒོལ་བྱ་ངེས་རེད
མཚན་ནི་སངས་རྒྱས་ཀྱི་གསུང་དྲི་མ་ཅན་དུ་བྱས་པས་སོ
དུས་ཀྱི་འཕོ་འགྱུར་དང་བསྟུན་པའི་དངོས་པོ་གསར་བ་དང་བྱ་
དངོས་གསར་བར་འཕྲད་ན་ག་འདྲ་བྱ་དགོས་ཟེར་ན་དེ་ཐབས་ལམ་ནི་
འདུལ་བ་ལས་གསལ་བོར་གསུངས་ཡོད་ཅིང་ནང་བ་ཚད་ལྡན་པ་ཞིག་གི་
ངོས་ནས་བཤད་ན་འཕྲི་སྣོན་དང་བཅོས་བསྒྱུར་དགོས་ས་ཅི་ཡང་མེད་
དོ། །
འོ་ན་རྗེ་ཙོང་ཁ་བས་སངས་རྒྱས་ཀྱི་བསྟན་པ་ལ་བཅོས་བསྒྱུར་བྱས་
པ་མ་ཡིན་ནམ་ཟེར་ན་མ་ཡིན་ཏེ་ཁོང་གིས་ལྟ་སྒོམ་སྤྱོད་གསུམ་མ་དག་པ་
བསྒྱུར་བཅོས་ཏེ་དག་ཐེར་གནང་བ་ལས་སངས་རྒྱས་ཀྱི་དགོངས་པ་ཇི་
བཞིན་གསལ་བར་མཛད་པ་ཡིན་ལ། གལ་ཏེ་སངས་རྒྱས་ཀྱི་བསྟན་པ་
བཅོས་བསྒྱུར་བྱས་ན་དེ་ནི་སངས་རྒྱས་ཀྱི་དགོངས་པ་མ་ཡིན་པས་དེ་ལ་

ལོག་ཆོས་སྤེལ་མཁན་ཞེས་དགག་པ་གནང་དགོས་པ་ཡིན་ནོ། །
ནང་བསྟན་གཞུང་ལུགས་ཁྲོད་དངོས་གཙོ་སྨྲ་བའི་ལྟ་བ་
དང་མཐུན་པའི་ཆ་ག་འདྲ་ཡོད། །
མང་རའི་དགོན་ཆེན། ཕྱག་ཤུལ་སྤྲུལ་སྐུ།
ལན། ཨེན་ཁེ་སིས་མཚན་ཉིད་རིག་པ་ཡོངས་རྫོགས་དང་ལྷག་
པར་དེང་རབས་ཀྱི་མཚན་ཉིད་རིག་པའི་རྩ་བར་གྱུར་པའི་གནད་དོན་
གལ་ཆེན་ནི་བསམ་གཞིག་དང་དངོས་པོའི་བར་གྱི་འབྲེལ་བའི་གནད་
དོན་དེ་རེད། ཅེས་གསུངས་པ་ལྟར་མཚན་ཉིད་རིག་པའི་འཕེལ་རྒྱས་
ཁྲོད་དུ་གྲུབ་མཐའ་མི་འདྲ་བ་གཉིས་བྱུང་བ་ནི་སེམས་གཙོ་རིང་ལུགས་
དང་དངོས་གཙོ་རིང་ལུགས་གཉིས་སོ། ། དེའི་རྩ་བའི་གནད་ནི་དངོས་
པོ་ཨང་དང་བོ་དང་བསམ་པ་ ཨང་གཉིས་པ་སྟེ་དངོས་པོ་འཇིག་རྟེན་
འདིའི་འབྱུང་ གཞི་ དང་ དེས་ བསམ་ པ་ ཐག་ གཅོད་ བྱེད་ ཀྱི་ ཡོད་ པ།
བསམ་པ་དངོས་པོ་ལས་བྱུང་བར་འདོད་པ་དེ་ནི་དངོས་གཙོ་རིང་ལུགས་
དང་། བསམ་པ་ཨང་དང་བོ་དང་དངོས་པོ་ཨང་གཉིས་པ་སྟེ་འཇིག་
རྟེན་འདིའི་འབྱུང་གཞི་བསམ་པ་ཡིན་པ་དང་དེས་དངོས་པོ་ཐག་གཅོད་
ཀྱི་ཡོད་པ། དངོས་པོ་བསམ་པ་ལས་བྱུང་བར་འདོད་པ་དེ་ནི་སེམས་
གཙོ་རིང་ལུགས་ཡིན།

ཚད་གཞི་དེ་ལས་བལྟས་ན་ནང་བ་སངས་རྒྱས་པའི་གྲུབ་མཐའ་
བཞི་ལས་སེམས་ཙམ་པ་དང་རྣལ་འབྱོར་སྤྱོད་པའི་དབུ་མ་རང་རྒྱུད་པའི་
ལུགས་ལ་ཆོས་ཐམས་ཅད་སེམས་ཀྱི་བདག་ཉིད་ལས་གྲུབ་ཅིང་སེམས་ལ་
མ་བརྟེན་པར་ཕྱི་རོལ་ཡུལ་ཐམས་ཅད་མེད་པར་བཞེད་ནའང་སྤྱིར་མེད་
པར་ཁས་ལེན་པ་ཞིག་མ་ཡིན་ཏི་ཆུ་ལ་ཉི་འོད་ཕོག་སྟེ་འོད་རྩིག་ངོས་ལ་
ཕོག་དུས་ཆུ་ལ་མ་བརྟེན་པར་འོད་དེ་འབྱུང་མི་ཐུབ་ལ་འོད་དེ་འབྱུང་བ་
ཆུ་ལ་ བརྟེན་པས་རྩིག་ངོས་གྲུབ་ ཅིང་མིག་གིས་མཐོང་ཐུབ་བཞིན་དུ་
འདིའི་ལྟ་བ་ནུབ་ཕྱོགས་ སེམས་གཙོ་སྨྲ་བ་དང་ཕྱོགས་འདྲ་ནའང་ཆ་
ཐམས་ཅད་ནས་འདྲ་བ་མ་ཡིན་ནོ། ། དེ་ལས་གཞན་བྱེ་མདོ་སོགས་ཀྱི་
གྲུབ་མཐའ་དངོས་གཙོ་སྨྲ་བའི་ལྟ་བ་དང་མཐུན་ཏེ་དངོས་པོ་ཕྱི་རོལ་ཏུ་
གྲུབ་ཅིང་དེ་ཡང་ཤེས་པ་ལ་མ་བརྟེན་པར་རང་གི་ཆ་ཤས་དུ་མས( ལ་ལས་
རྡུལ་ཕྲན་ཆ་མེད་འདོད） གྲུབ་ཅིང་དེ་ལས་ཤེས་པ་སྐྱེ་བར་བཞེད་པས་
དངོས་པོ་ཨང་དང་བོ་དང་ཤེས་པ་ཨང་གཉིས་པའི་ལྟ་ཚུལ་ཙམ་དུ་མ་ཟད།
འཇིག་རྟེན་ཁམས་གྲུབ་ཚུལ་དང་རྡུལ་ཕྲ་རབ། ལུས་དང་འགུལ་སྐྱོད།
སྟོང་དབྱིངས་དང་དུས་ཚོད། འགལ་བ་དང་རྒྱུ་འབྲས་འབྲེལ་བ་སོགས་
དངོས་གཙོ་རྩོད་སྒྲུབ་རིག་པའི་ལྟ་ཚུལ་དང་ཤིན་ཏུ་མཐུན་པ་རེད། དེ་
23

བས་ཤེས་ནས་སྨྲ་བ་དག་གིས་ཞིབ་བསྡུར་གྱི་དཔྱད་ཐབས་སྤྱད་ནས་
དཔྱོད་པ་ནི་ཤིན་ཏུ་གལ་ཆེ་བ་ཡིན་ནོ། །
འོ་ན་ནང་བ་ཐམས་ཅད་སྟོན་པ་གཅིག་གི་བསྟན་པ་མ་ཡིན་ནམ་
ཅིའི་ཕྱིར་དངོས་གཙོ་དང་སེམས་གཙོ་གཉིས་ཀའི་གྲུབ་མཐའ་ཡོད་ཅེ་ན་
སྟོན་པ་སངས་རྒྱས་ནི་སེམས་གཙོ་དང་དངོས་གཙོ་རིང་ལུགས་གཉིས་
ཀའི་ཕ་རོལ་དུ་སོན་ནས་ཕྱིར་གདུལ་བྱ་དྲངས་པའི་ཆེད་དུ་གདུལ་བྱའི་བློ་
ཁ་དང་བསྟུན་ནས་གསུངས་ཤིང་གསུང་དོན་ཡང་མཐའ་བྲལ་དབུ་མའི་
ལྟ་བ་རྙེད་པའི་ཆེད་དུ་ཡིན་ནོ། །
སྟོན་པ་སངས་རྒྱས་ལོ་ཉིས་སྟོང་སྔ་རོལ་དུ་འཇིག་རྟེན་
འདིར་བྱོན་པ་རེད། དེའི་དུས་སུ་ཤེས་རིག་གི་ཚད་ཧ་ཅང་
དམའ་ཞིང་ཚན་རིག་གི་ ཚད་ཀྱང་ཤིན་ཏུ་དམའ། དེ་ལས་
ས་
བལྟས་ན་ཁོང་སྐབས་དེའི་བསམ་བློ་བའི་ཡང་རྩེ་ཞིག་ཡིན་རུང་
དུས་ཀྱི་ཁྱད་པར་དང་ཤེས་རིག་འཕེལ་རིམ་གྱི་དབང་གིས་ད་ལྟ་
བ་དང་བསྡུར་ན་ཆེས་མ་འདང་ས་དང་ཞན་ཆ་ཡོད་དམ།
གངས་གཞོན་ལས་ཞོར་སློབ་གྲྭ། གཡུང་དྲུང་ཐར།
ལན། ནང་བའི་ལྟ་ཚུལ་ལྟར་ན་སྟོན་པ་སངས་རྒྱས་ནི་ ཐམས་
ཅད་མཁྱེན་པ་ཡིན་པས་དུས་གསུམ་གའི་ཤེས་རིག་ཡོད་ཚད་མཁྱེན་པ་

རེད། དེ་བས་ད་ལྟའི་ཚན་རིག་གི་ཤེས་བྱ་མཐའ་དག་ཀྱང་མཁྱེན་ཅིང་
གཟིགས་པ་སྨོས་མེད་ཡིན། འོན་ཀྱང་ང་ཚོ་ནང་བར་དེ་ལྟ་བུའི་བཤད་
ཚུལ་ཡོད་པ་དེ་གལ་ཆེན་པོ་མ་རེད། ཆེས་གལ་འགངས་ཆེ་བ་ནི་ཐམས་
ཅད་མཁྱེན་པ་ཡིན་པའི་བདེན་དཔང་བཙལ་རྒྱུ་དེ་རེད། གལ་ཏེ་བདེན་
དཔང་རྣམ་དག་ཅིག་མེད་ན་ག་འདྲ་བཤད་ཀྱང་དེ་ནི་དངོས་གཙོའི་ལྟ་
ཚུལ་དང་མཐུན་པ་མིན་པས་ང་ཚོས་ཁོང་གི་གསུང་ལ་བརྟེན་ནས་དཔྱད་
དགོས་པ་ནི་སྨོས་མེད་རེད།
ཁོང་གི་གསུང་ནི་རྒྱ་ཆེ་བ་ཞིག་ཡིན་ཏེ་བོད་ལ་འགྱུར་བ་ཁོ་ནར་
པོད་བརྒྱ་དང་གསུམ་ལྷག་ཡོད་ཅིང་དེ་ལས་ང་ཚོར་དཔེ་གསལ་བོ་ཞིག་ནི་
སྨན་དང་རྩིས་འདི་གཉིས་དང་ནང་བསྟན་རིག་པ་འདི་དག་སྟེ་སྨན་གྱི་
བཅའ་སྟངས་ལས་དེང་རབས་གསོ་རིག་ལས་སྔོན་དུ་ཐོན་ཞིང་སྐར་རྩིས་
འདིས་ཉི་ཟླ་སྐར་གསུམ་གྱི་རྒྱུ་སྟངས་གཏན་ལ་ཕབ་པ་བཞིན་ཉི་འཛིན་ཟླ་
འཛིན་སྐར་ཆ་གཅིག་ཀྱང་ནོར་བ་མེད་པ་དབྱུ་གུ་ཞིག་ཡོད་ན་གཏན་ལ་
དབབ་ཐུབ་པ་འདི་ལྟ་བུ་དེང་རབས་གནམ་རིག་པས་ཀྱང་མི་ནུས་པ་དང་
ནང་བསྟན་བསམ་བློས་ནུབ་ཕྱོགས་མཚན་ཉིད་རིག་པ་གཙོས་དེང་གི་
མཚན་ཉིད་རིག་པ་དག་གིས་འགྲེལ་བཤད་བྱེད་མ་ཐུབ་པ་དག་གསལོ་
25

བོར་བཤད་ཡོད་པ་འདིས་གསལ་བོར་ཤེས་ཐུབ་པ་རེད་དེ་འདིས་མཚོན་
ཆབ་སྲིད་པ་དང་མཚན་ཉིད་རིག་པ་སོགས་ཀྱི་རྣམ་གཞག་དངོས་དང་
པ་འདིས་སེམས་གཙོ་སྨྲ་བའི་སློབ་བརྒྱུད་པའི་སྒོ་ནས་གང་སར་ཡོད་ 
དཔོན་ཞིག་གིས་བལྟས་ན་ཀྱེ་མ་སངས་རྒྱས་ནི་སེམས་གཙོ་སྨྲ་བ་ཁོང་དུ་
ཆུད་པའི་སློབ་དཔོན་ཞིག་སྟེ་སེམས་གཙོ་སྨྲ་བའི་དཀའ་གནད་མང་བོ་
ཞིག་སྔོན་ནས་ཐག་བཅད་འདུག་ཟེར། དེ་བཞིན་དངོས་གཙོ་སྨྲ་བ་དང་།
གསོ་རིག་པ། སྐར་རྩིས་རིག་པ། དངོས་ལུགས་པ། ལུས་ཁམས་རིག་
པ་བ། རྩ་རླུང་རིག་པ་བ། ཆོས་ལུགས་པ། སྐྱེ་དངོས་རིག་པ་བ་སོགས་
སོ་སོས་སྟོན་པའི་གསུང་རབ་ལ་ཞིབ་འཇུག་བྱས་པའི་འབྲས་རྟགས་སུ་
སྟོན་པ་ནི་རང་རང་གི་ལམ་འདི་ནས་ཕ་རོལ་དུ་སོན་ཞིང་གདམས་ངག་
ཁོང་དུ་ཆུད་པའི་སློབ་དཔོན་ཞིག་ཡིན་ཞེས་བསྔགས་བརྗོད་བྱེད་བཞིན་
པ་འདིས་ཁོང་ཐམས་ཅད་མཁྱེན་པ་ཡིན་པས་བདེན་དཔང་བྱས་པ་ཞིག་
རེད( དེ་རེ་རེ་བཞིན་དྲངས་ན་མང་དོགས་ནས་མ་སྨོས) དེ་བཞིན་རྣམ་
ཤེས་རླུང་སེམས་ཀྱི་གནས་སྟངས་དང་མི་ཚེའི་ཚན་རིག་གི་གསང་བ་མང་
བོ་ཞིག་ལ་ད་དུང་ཚན་རིག་གི་འགྲེལ་བཤད་གནང་ཐུབ་མེད། དེ་བས་
འདི་ལྟ་བུའི་བདེན་དཔང་ཡོད་བཞིན་ད་དུང་ཨུ་ཚུགས་བྱ་དགོས་པའི་རྒྱུ་

མཚན་གཞན་མེད།
དེ་ལས་བལྟས་ན་སྟོན་པ་སངས་རྒྱས་ནི་ལོ་ཉིས་སྟོང་ལྷག་གི་སྔོན་
དུ་བྱོན་ནའང་ད་དུང་དེའི་གསུང་ལ་ནོར་འཁྲུལ་དང་ཡང་ན་བསམ་བློར་
ནོར་འཁྲུལ་ཞིག་ཡོད་པ་ད་དུང་བདེན་དཔང་བྱེད་ཐུབ་ཀྱིན་མེད་རུང་
ཁོང་གི་གསུང་མང་བོ་ཞིག་ནི་སྐབས་དེའི་མིའི་བློ་ཁ་དང་བསྟུན་ནས་
གསུངས་པས་ད་ལྟའི་མིའི་བློ་ཁ་དང་མི་འཚམ་པ་ཡང་ཡོད་སྲིད་མོད་ཁོང་
གི་གསུང་ནི་སྔོན་བཞིན་མིའི་ཁ་ཕྱོགས་དང་མདུན་ལམ་ཡང་དག་པར་
སྟོན་པ་ལ་མི་འདང་ས་དང་ཞན་ཆ་གང་ཡང་མེད་པ་ཡིན་ལ་ལྷག་པར་
དུས་རབས་འཕེལ་རྒྱས་དང་བསྟུན་ནས་པོའི་དཔལ་ཡོན་གྱིས་བཟོས་པའི་
སྐྱོ་གདུང་ཚེ་བའི་དུས་སྔར་ལས་ལྷག་པར་སྤྱི་ཚོགས་ལ་དགེ་མཚན་འདོན་
ཐུབ་པ་ཡིན་ནོ། །
ཙོང་ཁ་བ་ནི་བོད་ཀྱི་ཉེ་རབས་ཡོན་ཏན་པའི་ཏོག་ཡིན་
མོད། ཁོང་གིས་དངོས་པོའི་དཔལ་ཡོན་ཕྱོགས་ནས་མི་རིགས་
འདི་ལ་ལྷམ་གོག་ཅིག་ཀྱང་གསར་བཏོད་བྱས་མེད་པའི་རྒྱུ་མཚན་
ཅི་ཡིན། དེའི་སྟེང་ནས་ནང་བསྟན་གྱིས་བོད་ཀྱི་དཔལ་འབྱོར་
གོང་འཕེལ་ལ་ལྟ་ཚུལ་ཅི་ཡོད། བཅོས་བསྒྱུར་འདྲ་དགོས་སམ།
ཀོས་ནན་མི་རིགས་སློབ་འབྲིང༌། མཁའ་འགྲོ་རྒྱལ།

ལན། ཁྱེད་ཀྱིས་གསུངས་པ་ནང་བཞིན་ཙོང་ཁ་བ་ནི་ཆོས་ལུགས་
ལ་སློབ་གཉེར་བྱེད་མཁན་ཞིག་ཡིན་པ་ལས་བཟོ་རིག་པ་ཞིག་གཏན་ནས་
མ་རེད། དེའི་ཕྱིར་ཁོང་ཡོན་ཏན་པའི་ཏོག་ཡིན་དོན་ཡང་ཁོང་གི་ཆོས་
ལུགས་ཀྱི་གྲུབ་འབྲས་སྟེང་ནས་ཡིན་པས་ཁོང་ལ་གྲུབ་འབྲས་ཡོད་མེད་
ཀྱང་དེའི་སྟེང་ནས་བལྟ་དགོས།
ང་ཚོས་ཁོང་གི་ཆོས་ལུགས་ཀྱི་གྲུབ་འབྲས་སྟེང་ནས་བལྟས་ན་ཁོང་
གིས་མདོ་སྔགས་ཟུང་འབྲེལ་གྱི་བསྟན་པའི་སྲོལ་བཏོད་དེ་དེ་སྔའི་བོད་ཀྱི་
ཆོས་ལུགས་པའི་སྤྱོད་པ་དང་ལྟ་བ་མང་བོ་ཞིག་དག་ཐེར་གནང་ནས་
སངས་རྒྱས་ཀྱི་བསྟན་པ་རྣམ་དག་ཅིག་སྤེལ་བ་རེད། དེ་དང་བསྟུན་ནས་
བོད་ཀྱི་རིག་གནས་དང་འབྲེལ་དཔལ་འབྱོར། བཟོ་རིག་སོགས་རིག་
གནས་མང་བོའི་དར་སྤེལ་ལ་སྐུལ་འདེད་ཆེན་པོ་ཞིག་གནང་བ་རེད།
ཁོང་གི་ཆོས་ལུགས་ཀྱི་གྲུབ་འབྲས་ཆེན་པོ་དེར་བསྟུན་ནས་དགོན་སྡེ་སོ་སོ་
དང་ཡང་ན་གྲུབ་མཐའ་སོ་སོའང་ སངས་རྒྱས་ཀྱི་དགོངས་དོན་བཞིན་
ཉམས་སུ་བཞེས་པར་ཤུགས་རྐྱེན་ཆེན་པོ་ཞིག་ཐེབས་པས་བོད་ཀྱི་ཆོས་
ལུགས་པ་ཚང་མས་སངས་རྒྱས་གཉིས་པ་ལྟ་བུར་འཛིན་པ་རེད། དེ་ལས་
བལྟས་ན་ཁོང་ནི་གྲུབ་འབྲས་རྨད་དུ་བྱུང་བའི་ཡོན་ཏན་པ་ཞིག་ཡིན་ལ།

ཆོས་ལུགས་ཀྱི་ལྟ་བའི་སྟེང་ནས་བཤད་ན་ཁོང་གིས་མདོ་སྔགས་ཟུང་
འབྲེལ་གྱི་ལམ་ལུགས་དང་བསྟན་པ་དག་ཐེར་གནང་བའི་མཛད་རྗེས་ནི་
ཚན་རིག་གི་ཁྱབ་ཁོངས་སུ་ཨེ་དབྱིན་སི་ཐན་གྱིས་ལྟོས་བཅས་སྨྲ་བའི་ལྟ་བ་
གསར་དུ་བཏོན་པོ་ལིསོ་གཟི་བརྗིད་ཆེ་ལ། ཆབ་སྲིད་ཀྱི་ཁྱབ་ཁོངས་སུ་
མར་ཁེ་སིས་སྤྱི་ཚོགས་རིང་ལུགས་གསར་བཏོད་མཛད་པ་ལོས་ཀྱང་ཁྱད་
དུ་འཕགས་པ་རེད། ་་་་་དགཡཾ ་ ་ ་
དེ་བས་ཙོང་ཁ་བས་ལྷམ་གོག་ཅིག་གསར་བཏོད་མི་སྲིད་ལ་བྱེད་
ཀྱང་མི་སྲིད་དེ་ཁོང་ནི་ལྷམ་བཟོ་ཞིག་མིན་པས་སོ། ། དཔེར་ན་ ཨེ་
དབྱིན་སི་ཐན་གྱིས་ལྷམ་གོག་ཅིག་གསར་བཏོད་བྱས་མེད་པ་བཞིན་ཏེ་
ཤེས་ཡོན་ཅན་ཞིག་ལ་གྲུབ་འབྲས་རང་རང་གི་ཁྱབ་ཁོངས་ལ་བལྟ་བ་ལས་
གཞན་དུ་ན་ནོར་འཁྲུལ་གྱི་ལྟ་བ་དང་ལེན་མི་བྱེད་ག་མེད་ཡིན་ཏེ་དཔེར་
ན་མར་ཁེ་སིས་ཤེས་ཡོན་ཅན་དབུལ་བོ་ཞིག་གི་མི་ཚེའི་ལམ་ནས་དངོས་
གཙོ་སྤྱི་ཚོགས་རིང་ལུགས་གསར་བཏོད་མཛད་པ་དེས་གསལ་བོ་ཤེས་
པས་སོ། །
དེའི་སྟེང་ནས་བལྟས་ན་ཙོང་ཁ་བ་དང་“ལྷམ་གོག” “ གསར་
བཏོད”དེའི་བར་ནས་བོད་ཀྱི་དཔལ་འབྱོར་གྱི་འབྲེལ་བ་ཅི་ཡང་མེད་

པས་འདི་ཙམ་ལས་ནང་བསྟན་གྱི་དཔལ་འབྱོར་ལྟ་བ་གླེང་བའམ་ཡང་ན་
དེར་བཅོས་བསྒྱུར་གཏང་རྒྱུ་ནི་ཤིན་ཏུ་དཀའོ་སྙམ། །
དགེ་འདུན་ཆོས་འཕེལ་གྱི་ལྟ་བར་ལ་ལས་ལྟ་ལོག་དང་ལ་
ལས་ཡང་དག་དུ་ཁོས་ལེན། ཡང་ལ་ལས་ཁོང་ལ་དད་པ་མེད་པ་
དང་བུད་མེད་ཆང་དུད་སོགས་ལ་དགའ་བའི་གཏམ་སྣ་ཚོགས་སྨྲ་
མོད་བཤད་མཁན་དག་ཀྱང་ལམ་འདིར་དངོས་སུ་ཞུགས་ཏེ་ཀླན་
ཀ་བྱེད། དོན་དངོས་སུ་དགེ་འདུན་ཆོས་འཕེལ་དང་ཁོང་གི་ལྟ་
བ་ལ་གདེང་འཇོག་ཇི་ལྟར་བྱ་དགོས། .
བླ་བྲང་དགོན་པ། འཇམ་དབྱངས་ཆོས་འཕེལ།
ལན། དཔེ་ཆ་ལ་ལར་དགེ་འདུན་ཆོས་འཕེལ་ལྷ་རུ་བཞེངས་ཤིང་
ལ་ལས་འདྲེ་རུ་བསྐྲུན་ཡོད། དངོས་སུ་ལྷམིན་ལ་འདྲེའང་མིན་མོད།
ཁོང་བུད་མེད་ལ་དགའ་ཞིང་ཆང་དུ་དང་ཉལ་ཐར་རོལ་ནའང་འདྲ།
བོད་ཀྱི་རིག་གནས་མཛད་རྗེས་རླབས་ཆེན་བསྐྲུན་པའི་ཆ་ཡིན་ནའང་
འདྲ་སྟེ་ཚང་མ་ཁས་ལེན་དགོས་ཏེ་མི་སུ་ཡིན་རུང་སྐྱོན་ཆ་མེད་པ་ཞིག་
ཀྱང་གཏན་ནས་མི་སྲིད་དེ(ཆོས་པ་ཚད་ལྡན་ཞིག་གི་ངོས་ནས་བཤད་ན་
གཞན་ལ་དམོད་པ་ནི་ཁོའི་སྐྱོན་ཆ་ཆེན་པོ་ཞིག་སྟེ་དགེ་ཆོས་ལ་དམོད་
པའང་དེ་ལས་མ་འདས) སྐྱོན་ཆ་དེས་བཟང་ཆ་འགེབ་ཐུབ་པ་ཞིག་

གཏན་ནས་མིན་ལ་བཟང་ཆ་དེས་སྐྱོན་ཆ་བསུབ་ཐུབ་པ་ཞིག་གཏན་ནས་
མིན། གལ་ཏེ་ཁྱོད་ཀྱིས་དེ་ལྟར་བྱ་རྩིས་བྱེད་ན་ཁྱོད་ནི་བདེན་དོན་གྱི་
ཉེས་ཅན་ཞིག་ཡིན་པ་དང་། གཟུ་བོ་ཡི་གླེན་རྟགས་ཤིག་ལས་མ་འདས།
མི་ཞིག་ཡིན་པའི་ཆ་ནས་དད་མོས་དང་དགའ་ཕྱོགས་སྨྲ་བརྗོད་
བཅས་ནི་གཞི་རྩའི་ཐོབ་ཐང་ཡིན་ལ་ཁྱོད་དང་ཡང་ན་ང་ཡང་དེ་བཞིན་
ཡིན་ལ་དགེ་འདུན་ཆོས་འཕེལ་ཡང་དེ་ལས་མ་འདས་པས་ཁོའི་དད་མོས་
དང་དགའ་ཕྱོགས་ལ་ངོ་རྒོལ་བྱེད་པ་ནི་འགྲོ་བ་མིའི་ཐོབ་ཐང་ལ་ངོ་རྒོལ་
བྱེད་པ་རང་རེད།
ཁོ་ནག་ཆང་ལ་དགའ་བ་དེའི་འགེབ་སྲུང་གི་དོན་དུ་ཏེ་ལོ་ན་རོའི་
རྣམ་ཐར་དང་ཐུན་མོང་གི་སྣང་ཚུལ་དྲངས་ནས་མགོ་སྐོར་གཏོང་མི་
དགོས་ལ་བཟང་ཆ་དེ་འགེབ་པའི་ཆེད་དུ་ནག་ཆང་ལ་དགའ་བ་དང་དད་
པ་མེད་པ་སོགས་འདྲེན་ན་དེ་ནི་བདེན་དོན་ལ་ཆེད་དུ་གཡོལ་བའི་གཡོ་
སྒྱུའི་སྤྱོད་པོ་ལས་མ་འདས་ ལོ་རྒྱུས་ནི་ཐུན་མོང་གི་སྣང་བ་ལ་འབྲི་
དགོས་པས་དགེ་འདུན་ཆོས་འཕེལ་ལ་གདེང་འཇོག་བྱེད་ན་ཁོང་གི་སྐྱོན་
ཆ་ལ་ཞིབ་འཇུག་བྱ་དགོས་ཤིང་དགེ་སྐྱོན་ཞིབ་བསྡུར་ཡང་བྱ་དགོས། དེ་
མིན་ཁོང་གི་རྣམ་ཐར་ལ་ཆ་ཚང་བའི་གདེང་འཇོག་བྱས་པ་ཞིག་མིན་ཏེ་

དད་པའི་ཆེད་དུ་རྣམ་ཐར་འབྲི་བ་དང་མཚུངས་ཤིང་འདི་ནི་ད་ལྟའི་བར་
དུ་ལུས་པའི་བོད་ཀྱི་ལོ་རྒྱུས་སྨྲ་བ་དག་གི་སྐྱོན་ཆ་ཆེན་པོ་ཞིག་རེད།
《 ཀླུ་སྒྲུབ་དགོངས་རྒྱན》 ནི་དགེ་འདུན་ཆོས་འཕེལ་གྱི་གསུང་ཡིན་
མིན་ཀ་ཀོར་སྣ་ཚོགས་སྨྲ་མི་དགོས་པར་ཚིག་གི་བབ་ལ་བརྟགས་པས་ཁོང་
གི་གསུང་ཡིན་པ་ཆེས་གསལ་བོར་ཤེས་ཐུབ། དེ་བས་ཁོང་གི་ལྟ་བ་ནི་
འདི་རེད་མོད་དེ་ནི་དེང་གི་ན་གཞོན་རེ་འགས་ཁོང་གིས་གསར་དུ་བཏོན་
པའི་ལྟ་བ་རེད་ཟེར་བ་ལྟར་གཏན་ནས་མིན་པར་སྟག་ཚང་ལོ་ཙཱ་བ་སོགས་
ཀྱི་ལྟ་བ་སྟེ་མི་འདྲ་ས་ཞིག་ནི་སྟག་ཚང་བས་ལུང་གིས་བསྒྲུབས་པ་དང་
ཁོང་གིས་རིགས་པས་བསྒྲུབས་པ་དེ་རེད། ཁོང་གི་ལྟ་བ་དེ་རྣམ་དག་
ཡིན་མིན་ཐད་ལ་སྔོན་གྱི་མཁས་གྲུབ་སྟག་སེང་ཁ་སྤྲོད་པ་ལྟ་བུས་རྩོད་པ་
གནང་མྱོང་བ་བཞིན་དེ་དག་ལ་དཔྱོད་པ་གལ་ཆེ་ཞིང་རྗེ་བླ་མས་ཀྱང་ཡོད་
མིན་མེད་མིན་གྱི་ལྟ་བ་ཐུགས་ལ་བདེ་བ་བྱུང་བའི་ལོ་རྒྱུས་བཞིན་གསེར་
ཕྲེང་གི་ཚིག་ཟིན་དུའང་བཀོད་ཡོད་ཀྱང་རྗེས་སུ་སྟོང་བ་རྟེན་འབྱུང་གི་
དོན་དུ་གཟིགས་པའི་མཐའ་བྲལ་དབུ་མའི་ལྟ་བ་རྒྱུད་ལ་སྐྱེས་པ་ཡིན་པས་
ཡོད་མེད་མིན་མེད་ཀྱི་ལྟ་བའང་རྣལ་འབྱོར་བ་རྟོགས་པའི་ཚད་མཐོན་

པོར་སོན་པའི་རྟགས་ཡིན་པ་ལས་ལྟ་བའི་གཞི་མ་ཚུགས་པ་རང་ཅག་ལྟ་
བུས་རང་ཚོད་ལ་མ་བལྟས་པར་རོ་མདུང་བྱ་ས་ཞིག་གཏན་ནས་མ་རེད།
འོན་ཀྱང་དགེ་འདུན་ཆོས་འཕེལ་གྱི་ལྟ་བའི་ཁུངས་གཏུག་ས་ཀླུ་སྒྲུབ་ཡིན་
པས་རིགས་ཚོགས་དང་བསྡུར་ནས་དཔྱད་ན་ངེས་ཤེས་འདྲོང་རྒྱུ་མང་བོ་
ཞིག་ཡོད་དོ། ། དགེ་ཆོས་དད་པ་མེད་ནའང་འདྲ། ལྟ་བ་ལོག་ནའང་
འདྲ། ཁོང་གི་རིགས་པོས་དཔྱོད་ སྟངས་ དོང་ གཞུང་ གི་རྩོམ་ སྟངས་
སོགས་ཀྱིས་ བོད་ ཀྱི་ རིག་གནས་ ཁྲོད་ཀྱི་གནད་ དོན་ མིང་ བོ་ ཞིག་ ཡོ་
བསྲངས་དང་ངེས་ཤེས་བསྐྱེད་དེ་བོད་ཀྱི་རིག་གནས་འཕེལ་རྒྱས་ལ་སྐུལ་
འདེད་བྱས་ཤིང་རྗེས་སུའང་མིག་དཔེ་བྱ་ཆོག་པའི་མཛད་རྗེས་དེ་ཕྲག་
དོག་དང་མི་དགའ་བའི་འདོད་གཏམ་སྣ་ཚོགས་ཀྱིས་བསུབ་ཐུབ་པ་ཞིག་
གཏན་ནས་མིན་ནོ། །
ངའི་བསམ་ཚུལ་ལ་འཆར་ལྡན་བུ་སྐྱེ་འདིས་མ་འོངས་པར་
བོད་ཀྱི་དགོན་སྡེའམ་ཡང་ན་ཆོས་ལུགས་ལ་ཤུགས་རྐྱེན་ངེས་ཅན་
ཞིག་འབྱུང་བར་ངེས། འོན་ཀྱང་ཁྱེད་ཚོར་དེ་ལྟ་བུའི་ལྟ་ཚུལ་
ཡོད་དམ། གལ་ཏེ་ཡོད་ན་ཤུགས་རྐྱེན་གང་འདྲ་ཞིག་འབྱུང་
ངམ། །
གངས་གཞོན་ལས་ཞོར་སློབ་གྲྭ། ཡོན་ཏན་རྒྱལ།

“ ལན། ་ འཆར་ལྡན་བུ་སྐྱེས་ཀྱིས་གྲྭ་བའི་གྲངས་ཚད་ལ་ཤུགས་
རྐྱེན་ཐེབས་པ་དང་བསྟུན་གྲྭ་བའི་སྤུས་ཀ་དང་དགོན་སྡེའི་སློབ་གསོ་
ལའང་ཤུགས་རྐྱེན་འབྱུང་ངེས་ཏེ་དེ་བཞིན་ཆོས་ལུགས་ཀྱི་གནས་སྟངས་
ཀྱང་འགྱུར་བ་མི་འགྲོ་ ག་མེད་ཆགས་ནའང་དེས་དགོན་སྡེ་སློབ་གསོ་
ལེགས་བཅོས་དང་གྲྭ་བའི་སྤུས་ཚད་ཇེ་འཐོར་འགྲོ་བར་སྐུལ་འདེབས་
བྱེད་ཐུབ། དེར་མ་ཟད་ཁྱིམ་པའི་ཁྲོད་དུ་དགེ་བསྙེན་ཇེ་མང་དུ་སོང་
ནས་སྲོལ་རྒྱུན་གྱི་གོམས་སྲོལ་མང་བོ་ལེའང་འགྱུར་བ་ཆགས་རྒྱུ་མ་ཟད།
སངས་རྒྱས་ཆོས་ལུགས་དང་ཆོས་དད་མང་ཚོགས་ཀྱི་འབྲེལ་བ་ཇེ་ཟབ་ཏུ་
སོང་ནས་མི་སྐྱའི་ཁྲོད་དུའང་ཆོས་ལུགས་ཀྱི་ཤེས་ཡོན་ཅན་མང་བོ་ཐོན་
ངེས་རེད། ：
ཆོས་ལུགས་དང་ཚན་རིག་གཉིས་ཀྱི་རྒྱུ་འབྲས་ཀྱི་ངོ་བོ་
ཐད་ནས་འདྲའམ་མི་འདྲ།
མཚོ་སྔོན་མི་རིགས་སློབ་གྲྭ་ཆེན་མོ། དབང་འགྲུབ། -
ལན། ཆོས་ལུགས་གཞན་དང་གཞན་པས་རྒྱུ་འབྲས་ལ་
འགྲེལ་བ་གནང་ཚུལ་སྣ་ཚོགས་ཤིག་ཡོད་ཀྱང་འདིར་ནང་བ་དང་མར་ཁེ་
སིའི་མཚན་ཉིད་རིག་པའི་ཚན་རིག་གི་ལྟ་ཚུལ་གཉིས་བསྡུར་ནས་བཤད་
པ་གཤམ་གསལ) ཚན་རིག་གི་ལས་འགན་ནི་རྒྱུ་དང་འབྲས་བུའི་འབྲེལ་

བ་འཚོལ་ཞིབ་བྱ་རྒྱུ་དེ་ཡིན་ལ་སངས་རྒྱས་ཆོས་ལུགས་པའི་འོས་འགན་ནི་
རྒྱུ་འབྲས་ཀྱི་འབྲེལ་བ་བརྩི་སྲུང་བྱ་རྒྱུ་དེ་ཡིན་ཏེ་བརྩི་སྲུང་བྱེད་པ་ལ་
འཚོལ་ཞིབ་བྱེད་པ་ནི་སྔོན་འགྲོའི་ཆ་རྐྱེན་དང་། མར་ཁེ་སིའི་མཚན་
ཉིད་རིང་ལུགས་པས་སྣང་ཚུལ་ཞིག་སློང་བྱེད་ཀྱི་སྣང་ཚུལ་ནི་རྒྱུ་ཡིན་ལ་
སྣང་ཚུལ་ཞིག་གིས་བསླང་བྱའི་སྣང་ཚུལ་ནི་འབྲས་བུ་ཡིན། སངས་རྒྱས་
ཆོས་ལུགས་པས་དངོས་པོ་ཞིག་སྐྱེད་བྱེད་རྒྱུ་དང་དངོས་པོ་ཞིག་གིས་
བསྐྱེད་བྱ་འབྲས་བུར་འདོད་པས་ཡོངས་ སུ་ མཐུན་ཞིང་མར་ཁེ་ སིའི་
ལུགས་ལ་རྒྱུ་འབྲས་ལ་ཁྱད་ཆོས་གཉིས་ཡོད་པའི་དང་བོ་ནི་དེ་གཉིས་
བསླང་བྱ་སློང་བྱེད་ཀྱི་འབྲེལ་བ་ཡིན་པས་ནམ་ཡིན་ཡང་རྒྱུ་རྐྱེན་སྔོན་ལ་
ཡོད་པ་དང་འབྲས་བུ་རྗེས་སུ་བྱུང་བས་རྒྱུ་རྐྱེན་དང་འབྲས་བུ་ནི་སྔོན་འགྲོ་
དང་རྗེས་མཐུན་གྱི་འབྲེལ་བ་རེད། གཉིས་པ་ནི་རྒྱུ་འབྲས་ཀྱི་འབྲེལ་བ་
ནི་ལྡོག་མེད་ཀྱི་འབྲེལ་བ་ཡིན་ལོ་རྒྱུ་རྐྱེན་ངེས་ཅན་ཞིག་ཡོད་ནི་འབྲས་བུ་
ངེས་ཅན་ཞིག་འབྱུང་བ་དང་རྒྱུ་མེད་པའི་འབྲས་བུ་མེད་ལ་འ་བྲིས་བུ་མེད་
པའི་རྒྱུ་མེད་པར་འདོད། ནང་བ་སངས་རྒྱས་པས་རྒྱུ་སྔོན་དང་འབྲས་བུ་
རྗེས་སུ་འབྱུང་བ། གཉིས་ཀ་དུས་མི་མཉམ་ཞིང་ངོ་བོ་ཐ་དད་དུ་འདོད་
ལ་རྒྱུ་ཡིན་མིན་འབྲས་བུ་ཡོད་མེད་ལ་བལྟ་དགོས་ཤིང་འབྲས་བུ་ཡིན་མིན་
3s

རྒྱུ་ཡོད་མེད་ལ་བལྟ་དགོས་པས་གཉིས་ཀ་མཐུན། - མར་ཁེ་སིས་རྒྱུ་འབྲས་
ལྷས་བཟོས་པ་མིན་པར་འདོད་པ་བཞིན་ནང་བ་སངས་རྒྱས་པས་ཀྱང་
ཆོས་ལུགས་གཞན་གྱིས་ལྷས་བཟོ་ཚུལ་བཀག་ནས་དངོས་པོའི་ཆོས་ཉིད་
དུ་ གྲུབ་པར་བཞེད་པ་དེ་བཞིན་ལེ་ཉིན་གྱིས་ཀྱང་དངོས་པོ་རང་ཉིད་
ཀྱི་ནང“ རྒྱུ་འབྲས་རྟེན་རེས་ཀྱི་རང་བཞིན་ཡོད་པ་རེད་གསུངས་ཤིང་
མར་ཁེ་སིས་རྒྱུ་གཅིག་ལ་འབྲས་བུ་དུ་མ་ཡོད་པ་དང་འབྲས་བུ་གཅིག་ལ་
ནང་རྐྱེན་དང་ཕྱི་རྐྱེན། རྒྱུ་རྐྱེན་གཙོ་བོ་དང་ཕལ་བ། ་རང་ངོས་ཀྱི་རྒྱུ་
རྐྱེན་དང་ཕྱི་རོལ་ཡུལ་གྱི་རྒྱུ་རྐྱེན། ཐད་ཀའི་རྒྱུ་རྐྱེན་དང་བརྒྱུད་པའི་རྒྱུ་
རྐྱེན་ལ་སོགས་པའི་དབྱེ་བ་འབྱེད་པ་བཞིན་ནང་བ་སངས་རྒྱས་པས་ཀྱང་
རྒྱུ་གཅིག་ལ་འབྲས་བུ་དུ་མ་དང་འབྲས་བུ་གཅིག་ལ་རྒྱུ་དུ་མ་ཁས་ལེན་ཏེ་
རྒྱུ་ལ་ཉེར་ལེན་དང་ལྷན་ཅིག་བྱེད་རྐྱེན། རྒྱུ་དྲུག རྐྱེན་བཞི། དངོས་
རྒྱུ་དང་བརྒྱུད་རྒྱུ་སོགས་ཁས་ལེན་པ་ནི་དངོས་གཙོ་སྨྲ་བའི་ལྟ་ཚུལ་ཡོང་
དག་པ་ཡིན་པས་ན་གཞོན་འགའ་རྒྱུ་འབྲས་ལ་ཞེན་པ་ལོག་པ་ནི་བྱིས་པའི་
ངང་ཚུལ་ཡིན། འོན་ཀྱང་གཞི་རྩའི་ཆ་ནས་མི་མཐུན་པ་ནི་མར་ཁེ་སིས་
སྐྱེ་བ་སྔ་ཕྱི་ཁས་མི་ལེན་པ་དང་ནང་བས་ཁས་ལེན་པ་དེ་ཡིན་ལ་ནང་བས་
རང་བྱུང་ཚན་རིག་གི་སྣང་ཚུལ་མང་བོ་ཞིག་སྟེ་དཔེར་ན་སྐྱེ་བ་སྔ་ཕྱི་དྲན་

པོ་དང་སྔོན་གནས་རྗེས་དྲན་གྱི་མངོན་ཤེས་སོགས་གནས་ཚུལ་མང་བོ་
པ་དང་མར་ཁེ་སིའི་རིང་ལུགས་ཀྱིས་
ཞིག་ལ་ བརྟེན་ནས་ཐག་ བཅད་ 
དངོས་པོའི་གྲུབ་སྟངས་དང་སྤྱི་ཚོགས་འཕེལ་བའི་ལོ་རྒྱུས་གཞིར་བཟུང་
ནས་ཐག་བཅད་པ་རེད་དེ་བསམ་བློ་སྨྲ་བ་དེ་གཉིས་སོ་སོར་ཁུངས་བསྐྱལ་
ས་ངེས་ཅན་ཞིག་ཡོད་པས་གནད་དོན་འདི་ནི་སྔོན་ནས་ཐག་མ་ཆོད་པ་
ཞིག་ཡིན་པས་ངའི་བསམ་པར་ཆོས་ལུགས་ཡིན་ནའང་འདྲ། ཚན་རིག་
ཡིན་ནའང་འདྲ། ཚང་མས་བསམ་བྱ་ནི་གཞན་ལ་དགག་པ་གཏང་རྒྱུ་དེ་
མ་ཡིན་པར་གནས་ཚུལ་དངོས་མ་ཤེས་རྟོགས་བྱ་རྒྱུ་དེ་ཡིན་པས་སྐྱེ་བ་སྔ་
ཕྱི་ཡོད་མེད་ནི་མི་ཞིག་ཡིན་ན་དབང་མེད་དུ་བསམ་གཞིག་གཏོང་རྒྱུ་ཡོང་
སྟེ་སྐྱེ་བ་ཕྱི་མ་ཡོད་ན་དེ་ག་འདྲ་ཡིན་ནམ། དེ་དང་སྐྱེ་བ་འདི་གཉིས་ལ་
འབྲེལ་བ་ག་འདྲ་ཡོད། གལ་ཏེ་མེད་ན་ང་ཚོས་མི་ཚེའི་གནས་སྟངས་
མང་བོ་ཞིག་ལ་འགྱུར་བ་གཏོང་ཆོག་གི་རེད་ལ། གནས་ཚུལ་ཤེས་ན་
ཚན་རིག་དང་གཞུང་ལུགས་གང་ཡིན་རུང་རྒྱུ་འབྲས་ཀྱི་རིག་པའི་གཞུང་
ལུགས་ལ་ཤུགས་རྐྱེན་ཆེན་པོ་ཐེབས་སྲིད། དེ་བས་ཕན་ཚུན་རྒྱུས་ལོན་
དང་ཉམས་ཞིབ་གནང་སྟེ་དཔྱད་པ་གཏང་རྒྱུ་ནི་ཤིན་ཏུ་གལ་ཆེན་རེད།”
ནང་བསྟན་ཆོས་ལུགས་རང་ངོས་ཀྱི་དགོངས་དོན་དང་

ཕྱིས་བོད་དུ་གྲུབ་མཐའ་མང་དུ་བྱུང་བའི་ལོ་རྒྱུས་སོགས་ལ་
དཔྱད་བསྡུར་བྱས་ན་བོད་ལ་གྲུབ་མཐའ་མང་དུ་བྱུང་བའི་མཇུག་
འབྲས་ཆོས་ཀྱི་དགོངས་དོན་དང་འགལ་ཞིང་གྲུབ་མཐའ་སྣ་མང་
འདི་བོད་ཀྱི་མ་འོངས་ལོ་རྒྱུས་ལ་ཁེ་ཕན་མེད་པ་འདྲ། ཁྱེད་ཅག་
གིས་བལྟས་ན་དེ་འདྲ་ཡིན་ནམ།
མཚོ་སྔོན་མི་རིགས་སློབ་གྲྭ་ཆེན་མོ། ཞི་བདེ་མེ་ཏོག
ལན། བོད་ལ་གྲུབ་མཐའ་སྣ་མང་བྱུང་བ་འདིས་བོད་ཀྱི་མ་
འོངས་པའི་ལོ་རྒྱུས་ལ་ཁེ་ཕན་མེད་པའི་ལྟ་བ་འདི་ཏན་ཏན་ལོ་རྒྱུས་ཀྱི་
ལྡོག་ཕྱོགས་ཡིན་ཏེ་ནུབ་ཕྱོགས་རྒྱལ་ཁབ་ཀྱི་ཏང་སྲིད་མང་བོའི་དམངས་
གཙོའི་ལམ་ལུགས་ཀྱིས་འདི་བདེན་དཔང་བྱ་ཐུབ་ལ། རྒྱལ་ཁབ་གཅིག་
ལ་ཏང་སྲིད་མང་བོའི་ལམ་ལུགས་ལག་བསྟར་བྱས་པ་འདིས་དམངས་
གཙོ་བདེན་དྲང་གི་ལམ་ལ་བསྙེག་པས་སྒེར་གཅོད་དང་བདག་འཛིན་
ལམ་ལོག་ལ་སོགས་པར་བཀག་འགོག་བྱ་ཐུབ་པ་བཞིན་གྲུབ་མཐའ་སྣ་
མང་དར་བ་འདིས་སངས་རྒྱས་ཀྱི་བསྟན་པར་བསླད་ཞུགས་པ་དང་ལམ་
ལོག་ཏུ་འགྲོ་བར་སྔོན་འགོག་བྱ་ཐུབ་ཅིང་རིག་གཞུང་གི་སྟེང་ནས་འོགྲན་
བསྡུར་ལས་བོད་ཀྱི་ཤེས་ཡོན་དར་སྤེལ་ལ་རྟིང་སྐུལ་དང་ཕན་ནུས་གདོན་
ཐུབ་

རིགས་པའི་གཞུང་ལུགས་སྟེང་ནས་ཁུངས་བསྐྱལ་ཐུབ་པའི་ཆོས་
ལུགས་ཤིག་ཡིན་ཚེ་རིགས་པའི་གཞུང་ལུགས་ སྟེང་ནས་རྩོད་པ་ལས་
མདའ་མདུང་གྲི་གསུམ་གྱི་རྩོད་པ་ནམ་ཡང་མི་འབྱུང་ལ་ལོ་རྒྱུས་སྟེང་
སངས་རྒྱས་ཆོས་ལུགས་ཀྱི་གཞུང་ལུགས་ངེས་ཅན་ཞིག་ཡོད་པ་ཡིན་ཚེ་
དྲག་པོས་གྲུབ་མཐའ་བཙད་མྱོང་མེད་ལ་རྩོད་ཀྱང་མི་སྲིད་དེ་དེ་ལྟར་རྩོད་
པ་ནི་རང་ཉིད་དང་ཡང་ན་ཆོས་ལུགས་ཉམས་བྱེད་དུ་འགྲོ་བའི་གནས་
ལུགས་འདི་ཤེས་པས་སོ། །
འོན་ཀྱང་ཁྱོད་ཀྱིས་བཤད་པའི་ལོ་རྒྱུས་ཀྱི་ཆག་འཇིག་དེ་གྲུབ་
མཐའ་མི་ཤེས་པ་དག་གིས་རྩོད་པ་དང་ཡང་ན་གྲུབ་མཐའི་དར་ཆ་སྒྲེང་
ནས་རང་གི་ཆབ་སྲིད་ཀྱི་ཁེ་ཕན་བསྒྲུབས་པ་ཡིན་པས་ཁྱེད་ཀྱིས་བཤད་པ་
ལྟར་བོད་ཀྱི་མ་འོངས་པའི་ལོ་རྒྱུས་ལ་ཁེ་ཕན་མེད་པས་ང་ཚོས་ཆོས་སྲིད་
གང་གི་ཐད་ནས་ཀྱང་དགག་པ་བརྒྱག་དགོས།
འཇིག་རྟེན་པའི་བསམ་བློ་ཆོས་ལ་ཕྱོགས་ཐལ་ན་འཇིག་
རྟེན་སྟེང་འཚོ་བཞེས་ཀྱང་དཀའ་བའི་གནས་སུ་འདུག ཡང་
གཅིག་བཤད་ན་ཆོས་ལ་དད་མོས་བྱེད་མིན་ནི་མི་རང་ཉིད་ཀྱི་ཁེ་
དབང་ཞིག་ཡིན་ལ་ཆོས་ལུགས་པས་དེར་ཐེ་གཏོགས་བྱེད་མི་

རུང་། དེའི་ཕྱིར། འཇིག་རྟེན་པས་རང་གི་བསམ་བློའི་འཁྱེར་
སོའི་བསྒྲགས་གཏམ་སྤེལ་ན་ཆོས་ལུགས་པས་དངོས་ཤུགས་གང་
རུང་ནས་བཀག་འགོག་བྱེད་དམ། ་་
མཚོ་སྔོན་མི་རིགས་སློབ་གྲྭ་ཆེན་མོ། ཞི་བདེ་མེ་ཏོག
ལན། ཁྱེད་ཀྱིས་བཤད་པ་ནང་བཞིན་ཆོས་ལ་དད་མིན་དེ་མི་
རང་ཉིད་ཀྱི་ཁེ་དབང་ཡིན་པ་བཞིན་བསམ་བློ་ཆོས་ལ་ཐལ་མི་ཐལ་དེ་ཡང་
མི་རང་ཉིད་ཀྱི་ཁེ་དབང་ཡིན་པས་འཇིག་རྟེན་སྟེང་འཚོ་བཞེས་ཐད་ཀྱི་
གནད་དོན་གྱི་གདམ་ག་བྱེད་པ་དེ་ཡང་མི་རང་ཉིད་ཀྱི་ཁེ་དབང་ཡིན།
ཡང་གཅིག་བཤད་ན་དུས་རབས་འདི་དང་སྤྱི་ཚོགས་འདི་ལྟ་བུར་མི་
གཅིག་གི་བསམ་བློ་ཆོས་ལ་ཐལ་ཆེས་ན་དེ་འཚོ་གནས་ནི་ཆེས་དཀའ་བ་མ་
ཡིན་པར་སླ་བ་ཡིན་ལ་སྤྱི་ཚོགས་ཡོངས་ཀྱི་བསམ་བློ་ཆོས་ལ་ཐལ་ཆེས་པ་
ནི་ཆེས་སླ་བ་མ་ཡིན་པར་ཆེས་དཀའ་བ་ཡིན་ལ་མིག་སྔའི་གནས་ཚུལ་ལ་
བལྟས་ན་མི་རང་གི་འཚོ་གནས་ལ་འདང་མི་རྒྱག་པའམ་རང་གི་འཇིག་
རྟེན་འདིའི་བདེ་སྡུག་ཇི་མི་སྙམ་པའི་ཆོས་ལུགས་པ་ནི་ཉིན་མོའི་སྐར་མ་
ལྟར་དཀོན་པས་འགའ་ཞིག་གིས་དེང་གི་སྤྱི་ཚོགས་སུ་ཆོས་ལུགས་ཀྱིས་
མིའི་འཚོ་བ་གེགས་བྱེད་བཞིན་ཡོད་ཟེར་བ་སྤྱི་ཚོགས་འདིར་དབྱེ་ཞིབ་ཅི་
ཡང་མེད་པའི་སྐད་ཆ་སྟོང་བ་ཞིག་རེད།
40

ཁྱེད་ཀྱིས་ བཤད་པ་ ལྟར་འཇིག་རྟེན་ པས་ རང་གི་བསམ་བློའི་
འཁྱེར་སོའི་བསྒྲགས་གཏམ་སྤེལ་ཆོག་ལ་དེར་བཀག་འགོག་བྱེད་མི་ཆོག་
པ་ནི་འགྲོ་བ་མིའི་གཏམ་བརྗོད་རང་དབང་ཡིན་པས་སོ། ། འོན་ཀྱང་
རང་གི་བསམ་བློའི་བསྒྲགས་གཏམ་དེ་སྤེལ་དུས་དོན་དངོས་ཀྱིས་ཁུངས་
སྐྱེལ་དང་རིགས་པས་བརྡར་ཤ་གཅད་དགོས་ཏེ་དེ་མིན་ཆོས་ལུགས་པས་
དཔྱད་བརྗོད་ཀྱིས་བགྲོ་གླེང་བྱེད་ངེས་ལ་དེ་ཡང་བདེན་དོན་གྱི་ཆེད་དུ་
ཡིན་པས་མི་སུ་ཡིན་ནའང་བདེན་དོན་འཚོལ་བ་དང་ནོར་འཁྲུལ་སུན་
འབྱིན་པའི་ཐོབ་ཐང་ཡང་ཡོད་པས་ང་ཚོ་སུ་ཡིན་རུང་བདེན་དོན་གྱི་ཆེད་
དུ་སྐད་ཆ་འཆད་བཞིན་ཡོད་པས་བསམ་བློའི་བསྒྲགས་གཏམ་སྤེལ་འདོད་
ཚོས་བློ་དོགས་གནང་མི་དགོས་སོ། །
བོད་དུ་ཆོས་ལུགས་གསར་བའི་ལས་འགུལ་ལངས་ཐུབ་པ་
ལས་ཕྱི་གླིང་བའི་རིག་རྩལ་བསྐྱར་དར་ལྟ་བུའི་མི་ཆོས་ཀྱི་རིག་
གནས་གསར་བའི་ལས་འགུལ་འབྱུང་དཀའ་བའི་རྒྱུ་མཚན་ཅི།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། ངས་གོ་བ་བླངས་པ་ནོར་མེད་ན“ཆོས་ལུགས་གསར་
བ”ཞེས་པ་དེ་དགེ་ལུགས་པ་ལྟ་བུའི་སྲོལ་གསར་དུ་ཚུགས་པར་གོ་བ་ཡིན་
པ་འདྲ། དེ་མིན་ཆོས་ལུགས་གཞན་པ་སྟེ་ཡེ་ཤུའི་ཆོས་ལུགས་ལྟ་བུའི་

ལས་འགུལ་གཏན་ནས་ལངས་དཀའ་རྒྱུ་རེད།
ངས་བལྟས་ན་རིག་གནས་གསར་བའམ་ཆོས་ལུགས་གསར་བའི་
ལས་འགུལ་གང་བརྩམས་ནའང་ཆ་རྐྱེན་ཆེན་པོ་ཞིག་དགོས་པ་ལ་གཅིག་
ནི་ལས་འགུལ་དེ་འབྱུང་བའི་རིག་གནས་ཀྱི་རྨང་གཞི་དགོས་ཤིང་གཉིས་
སུ་ལས་ འགུལ་དེ་འབྱུང་ བའི་ གོ་ རིམ་ ཡང་དག་ པ་ ཞིག་ ཡོད་ དགོས།
གསུམ་དུ་ལས་འགུལ་དེ་རྩོམ་པའི་དབུ་ཁྲིད་མཁྱེན་པ་ཡངས་ཤིང་ནུས་པ་
ལྡན་པ་ཞིག་དགོས། བཞི་རུ་ལས་འགུལ་དེ་རྩོམ་པའི་རིགས་པའི་གཞུང་
ལུགས་ཁ་ཚང་ཞིང་དེ་མིན་ལས་འགུལ་རྩོམ་པའི་དུས་ལ་བབས་མེད་པས་
དེ་ལྟ་བུའི་ལས་འགུལ་བརྩམས་ཡང་དང་ལེན་བྱེད་མི་སྲིད་ལ་མཇུག་ཀྱང་
འཁྱོངས་དཀའ་བ་རེད། དེ་མ་ཟད་རིག་པའི་གཞུང་ལུགས་ཀྱི་སྟེང་ནས་
ངོ་རྒོལ་བྱ་སྲིད་པ་རེད། དེ་དཔེར་ན་དེང་གི་ན་གཞོན་འགའ་རེས་ལས་
འགུལ་གསར་བ་རེ་རྩོམ་བརྩི་བྱེད་ནའང་དེ་མ་ཐག་ཏུ་ཕམ་འགྲོ་བ་ལྟ་བུ་
རེད། དེའི་རྒྱུ་རྐྱེན་ནི་ཁོ་ཚོས་གནས་བབས་ལ་མ་བསྟུན་པའི་ཁར་གཙོ་
བོ་ཁོ་ཚོར་རིག་པའི་གཞུང་ལུགས་ཁ་ཚང་ཞིག་མེད་པར་བསམ་བློ་བ་ཆེན་
པོའི་ལད་མོ་བྱས་པ་དེ་རེད་འདི་དག་ནི་བོད་ཀྱི་གཏམ་དཔེར་རང་ཚོད་ལ་
མ་བལྟས་པར་རོ་མདུང་བྱས་པའི་དཔེ་རེད།
42

དགེ་ལྡན་པ་ལྟ་བུའི་གྲུབ་མཐའ་གསར་དུ་སྤེལ་བའི་ལས་འགན་རྒྱ་
ཆེན་པོར་སྤེལ་ཐུབ་པ་ནི་གོང་གི་ཆ་རྐྱེན་དེ་དག་འཛོམས་པའི་རྐྱེན་གྱིས་
ཡིན་ལ་དེས་རིག་པའི་གཞུང་ལུགས་ཀྱི་སྟེང་ནས་དར་སྤེལ་བྱེད་ཐུབ་པའི་
རྒྱུ་མཚན་གྱིས་ཡིན་མོད། རིག་གནས་གསར་བའི་ལས་འགུལ་དེ་སློབ་
ཐུབ་པའི་བསམ་བློ་བ་ཞིག་ད་དུང་བོད་ལ་བྱུང་མེད་པས་ཡིན་ནོ། །
ཁ་ཅིག་གིས་བོད་རྗེས་ལུས་ཡིན་པ་འདི་བོད་མི་དམངས་
ཀྱིས་འཇིག་རྟེན་ཕྱི་མ་ཕན་ཆད་ཀྱི་དོན་གཙོར་བཟུང་བྱས་པས་
རེད། འཇིག་རྟེན་ཕྱི་མ་ཕན་ཆད་ཀྱི་དོན་གཙོར་འཛིན་པ་འདི་
ནང་རིག་གི་ཁ་གཏད་ཡུལ་ཡིན་པ་རེད་ཟེར་བ་འདི་འགྲིག་གམ།
རྩེ་ཁོག ཀུན་ཐར་རྒྱལ།
ལན། བོད་མི་དམངས་ཀྱིས་འཇིག་རྟེན་ཕྱི་མ་དོན་དུ་གཉེར་
བ་ནི་ནང་བ་སངས་རྒྱས་པའི་ངོས་ནས་བཤད་ན་མི་བདེན་པ་མེད་རུང་ང་
ཚོས་འཚོ་བ་དངོས་ལ་བལྟས་ན་ཕྱི་མ་དོན་དུ་གཉེར་མཁན་ཚང་མའི་རྒྱུད་
ལ་ངེས་འབྱུང་སྐྱེས་མེད་པས་ཁོ་ཚོ་འཇིག་རྟེན་ཆགས་ཤིང་འཇིག་རྟེན་
འདིའི་འདོད་ཡོན་ལ་དགའ། དགྲ་འདུལ་གཉེན་སྐྱོང་ལ་དགའ་ཞིང་རྒྱུ་
ནོར་ལོངས་སྤྱོད་ལ་དགའ་ཞིང་སུ་ཡིན་རུང་མི་ཚེའི་དགའ་སྐྱིད། བདེ་བ་
དོན་གཉེར་ལ་བྲེལ། དེ་བས་ཕྱི་མ་དོན་གཉེར་ནི་ཁོ་ཚོའི་མི་ཚེའི་ལས་

ཀའི་ཁྲོད་ཀྱི་ཆ་ཤས་ཤིག་ཡིན་མོད་སུས་ཀྱང་དེ་གཙོ་བོར་བཟུང་མི་ཐུབ་ལ་
འཛིན་མ་ཐུབ་པའི་རྐྱེན་གྱིས་འཇིག་རྟེན་འདིའི་ཐོབ་དང་རྒྱུ་ནོར་ལོངས་
སྤྱོད་དོན་དུ་གཉེར་བ་ལས་དེ་དག་ལ་མིག་ཡང་མི་བལྟ་བའི་ཕྱི་མ་དོན་དུ་
གཉེར་མཁན་ཞིག་ག་ལ་ཡོད། དེ་མེད་པས་རྐྱེན་གྱིས་ཕྱི་མ་དོན་གཉེར་
ནི་ཁོ་ཚོའི་འཇིག་རྟེན་འདིའི་བྱ་བར་ལས་ཤོར་འབྱུང་དུ་འཇུག་གིན་མེད་
པས་ཕྱི་མ་དོན་གཉེར་བ་ནི་བོད་རྗེས་ལུས་ཀྱི་རྒྱུ་རྐྱེན་མིན་པ་ནི་སུས་
བལྟས་རུང་གསལ་བོར་ཤེས་ཐུབ་པ་རེད། །
དེ་མིན་ན་བོད་མི་དམངས་ནི་གཅན་གཟན་གྱི་མདུན་དུ་རྩྭ་སྤུངས་
པ་ལྟར་ཚེ་འདིར་ཞེན་ཆགས་ཅི་ཡང་མེད་པ་ཞིག་ཡིན་དགོས་རྒྱུ་རེད་དེ་དེ་
ལྟར་མིན་པ་ནི་ལ་ཁའི་ཕྱུགས་རྫིས་ཀྱང་ཐག་ཆོད་པ་ཞིག་རེད།
ནང་བའི་གཞུང་ལུགས་ནི་ཚེ་ཕྱི་མ་ཁ་གཏད་པ་ཞིག་ཟེར་བ་ནི་མི་
འགྲིག་སྟེ་ནང་བའི་དམིགས་བྱ་གཙོ་བོ་ཚེ་འདིར་ལམ་སྣ་ཟིན་པ་དང་ཚེ་
འདིར་སངས་རྒྱས་ཀྱི་གོ་འཕང་ཐོབ་པ་དེ་ཡིན་མོད་དེ་མ་འགྲུབ་པར་ལས་
དེ་འགྲུབ་པར་ཕྱི་མར་རེ་བ་བྱེད་པ་ཞིག་ཡིན་ལ་ དཔེར་ན་དེ་རིང་མ་
འགྲུབ་པའི་དོན་སང་ཉིན་འགྲུབ་པར་འབད་པ་བྱེད་པ་ལྟ་བུ་རེད།
གོང་དུ་བཤད་པ་ལྟར་ནང་བའི་གཞུང་དུ་ལྷ་ཆོས་རིག་གནས་པ་

མི་ཆོས་རིག་གནས་གཉིས་ཀ་ཡོད་ཅིང་འཇིག་རྟེན་བློས་བཏང་བའི་ཆོས་
པ་དག་གིས་ལྷ་ཆོས་ཇི་བཞིན་ཉམས་སུ་ལེན་པ་ཡིན་ལ་དེ་ལྟར་ཉམས་སུ་
ལེན་མི་ཐུབ་པ་དག་ལ་མི་ཆོས་ཉམས་སུ་ལེན་པར་གདམས་ཡོད་ཅིང་དེ་
ལྟར་འཇིག་རྟེན་འཁོར་བའི་ཁྲོད་དུ་མི་ཆོས་ཉམས་སུ་བསྟར་བ་ནི་ཕྱི་མ་ལ་
ཕན་ཞིང་ཕྱི་མ་དོན་དུ་གཉེར་བ་ཡང་མཐར་གཏུག་ན་མི་ཚེའི་འདིར་མི་
རིགས་དང་རིག་གནས། མི་དམངས་བཅས་ལ་ལྷག་བསམ་རྣམ་དག་གི་
ཞབས་འདེགས་ཞུ་བ་དེ་ཡིན་པས་ནང་བ་ལ་ཞིབ་འཇུག་བྱེད་པའི་རྒྱུན་
ཤེས་གནས་ལུགས་འདི་ཤེས་དགོས་སོ། །
ད་ལྟའི་བླ་སྤྲུལ་ཚོས་བོད་ཀྱི་སྤྱི་ཚོགས་ལ་ཐོན་པའི་ནུས་པ་
ག་འདྲ་རེད།
མཚོ་སྔོན་དགེ་འོས་ཆེད་སྦྱོང་སློབ་གྲྭ། བསོད་ནམས་རྒྱལ།
ལན། སྤྲུལ་སྐུ་ནི་བསྟན་དོན་དུ་བྱོན་པའང་ཡིན་ལ་མི་རིགས་
ཀྱི་དོན་དུ་བྱོན་ པའང་རེད། མཐར་ཐུག་ ན་ སྤྲུལ་སྐུ་འཚོལ་བ་ནི་མི་
རིགས་ཀྱི་དགོས་མཁོ་ཡིན་ལ། གལ་ཏེ་ཁོ་ལ་བསྟན་པ་སྐྱོང་བའི་འདོད་
པའང་མེད། འགྲོ་བ་སྐྱོང་བའི་འདུན་པའང་མེད་ན་དེ་ལ་སྤྲུལ་སྐུ་རིན་
ཐོང་མེད་པས་མི་རིགས་འདིས་ཁོ་རང་སྤྲུལ་སྐུར་འདེམ་པའི་དགོས་པ་
ཅུང་ཟད་ཀྱང་མེད་པས་དེ་རིགས་ནི་མི་རིགས་འདིའི་ཁུར་བོ་ཉག་གཅིག་

ཡིན་ལ་སྤྲུལ་སྐུའི་རིན་ཐང་ཡང་མི་དམངས་ཀྱིས་ཐག་ཆོད་པ་མིན་པར་ཁོ་
རང་ཉིད་ལས་ཐོན་པ་ཡིན་པས་སྤྲུལ་སྐུ་ཚང་མས་བོད་ཀྱི་སྤྱི་ཚོགས་ལ་ནུས་
པ་ག་འདྲ་འདོན་མིན་རང་ཉིད་ཀྱི་མདུན་ལམ་ཉག་ཅིག་ཡིན།
ད་ལྟའི་བོད་ཀྱི་བླ་སྤྲུལ་ཚོས་བོད་ཀྱི་སྤྱི་ཚོགས་ལ་ནུས་པ་ག་འདྲ་
ཐོན་ནམ་ཞེ་ན་དེ་ལ་རིགས་བཞི་ཡོད་དེ་བླ་སྤྲུལ་སྐོར་ཞིག་ནི་མཁྱེན་པ་
ཡངས་ཤིང་རྣམ་དཔྱོད་ལྡན་པས་ཁོ་ཚོས་བོད་ཀྱི་རིག་གནས་རྩོམ་རིག་སྤྱི་
ཚོགས། མཐུན་སྒྲིལ། སློབ་གསོ་བཅས་ལ་དགེ་མཚན་ལྡན་པའི་ནུས་པ་
འདོན་བཞིན་ཡོད། འགའ་ཞིག་གིས་རང་གི་དགོན་སྡེ་བསྟན་པ་ཆོས་
བཞིན་སྐྱོང་བའི་བསྟན་འཛིན་སྐྱེས་བུ་ཞིག་ཏུ་གྱུར་ཡོད་པ་དང་། འགའ་
ཞིག་རང་ཉིད་ཀྱི་དགོན་པར་རྒྱུ་ནོར་གྱིས་རམ་འདེགས་བྱེད་པའི་བསྟན་
པའི་སྦྱིན་བདག་ཅིག་ཏུ་གྱུར་པ། འགའ་རེ་ནི་ཆང་དང་བུད་མེད་ལས་
བསམ་རྒྱུ་མེད་ཅིང་ཁྲོམ་ན་ཉུལ་བའི་རྐྱལ་སྟོང་སྐོར་ཞིག་ཡིན་ལ་དེ་དག་
གིས་རང་ ཉིད་ ཀྱི་ རིན་ ཐང་ སྤྲུལ་སྐུ་ དག་གིས་བསམ་བཞིན་ དུ་ མར་
འཕངས་པ་ལས་མེད་པས་ང་ཚོས་ཀྱང་ཁོའི་སྤྱོད་པ་ལས་ཁོ་ལ་གདེང་
འཇོག་བྱེད་པ་ལས“ བླ་མའི་མཛད་པ”ཞེས་གཞན་ལ་མགོ་བསྐོར་གཏང་
དགོས་དོན་ཅི་ཡང་མེད། བླ་སྤྲུལ་ཡིན་ནའང་འདྲ། གཞན་སུ་ཞིག་ཡིན་
46

རུང་བོད་ཀྱི་སྤྱི་ཚོགས་ལ་གནོད་པ་ཡོད་པ་ཞིག་ཡིན་ཚེ་ང་ཚོས་མཐའ་
གཅིག་ཏུ་དགག་པ་གཏང་དགོས། །
ལྷག་པར་སྤྲུལ་སྐུ་དག་གིས་བསམ་རྒྱུ་ནི་ཁྱོད་རང་སྤྲུལ་སྐུར་ངེས་
འཛིན་བྱས་པ་ནི་གལ་ཆེན་ཞིག་མིན་ཏེ་ཁྱེད་ཀྱིས་དམངས་ཚོགས་ཀྱི་དད་
པ་བེད་སྤྱད་ནས་ སློབ་ གཉེར་ མི་བྱེད་ ཅིང་ ཚུལ་ ཁྲིམས་ མི་ བསམ་ པ།
གཞན་དོན་མི་དགོས་པར་གང་དྲན་དྲན་བྱས་ན་ཁྱོད་རང་བསྟན་དགྲར་
ངོས་འཛིན་བྱས་པ་དང་མཚུངས། དེ་བས་ཁྱོད་རང་སྤྲུལ་སྐུར་ངོས་
འཛིན་བྱས་ནའང་སྤྲུལ་སྐུ་མཚན་ཉིད་མི་འཛོམས་ལ་བོད་མི་རིགས་ལ་
ཁུར་བོ་ཞིག་ལས་མེད་པས་ཁྱོད་རང་རྡོ་ལས་བྱས་པའི་སེང་གེ་བཞིན་རྫིག་
རྫིག་བྱས་ཀྱང་སྙིང་བོ་ཅི་ཞིག་ཡོད། སྤྱིར་སྤྲུལ་སྐུ་བསྟན་དོན་དུ་བྱོན་ན་
བཤད་སྒྲུབ་ལག་རྗེས་ཤིག་དགོས་ཤིང་མ་མཐའ་ཡང་མི་རིགས་ཀྱི་དོན་དུ་
ཧུར་བརྩོན་བྱེད་པ་ཞིག་ཡིན་དགོས། བསྟན་པ་སྦྱིན་བདག་གི་གོ་ཆོད་
དགོས། དེ་མིན་སྤྲུལ་སྐུ་ཐུགས་ཐག་བཅད་པར་དགོས་པ་ཅི་ཞིག་ཡོད་
དམ།
སངས་རྒྱས་ཀྱི་བསྟན་པ་ རིན་ པོ་ ཆེ་ དར་མིན་དེ་དགེ་
འདུན་པའི་མང་ཉུང་དང་གཙུག་ལག་ཁང་རྒྱ་ཆེ་མིན་གྱི་ཐོག་

ནས་བཞག་པ་ཨེ་ཡིན།
ཀོས་ནན་རྫོང་ཆ་ཚང་སློབ་གྲྭ། སྒྲོལ་མ་ཚེ་བརྟན།
ལན། སངས་རྒྱས་ཀྱི་བསྟན་པ་རིན་པོ་ཆེ་དར་མིན་དེ་དགེ་
འདུན་པའི་མང་ཉུང་དང་གཙུག་ལག་ཁང་རྒྱ་ཆེ་མིན་གྱིས་སྒོ་ནས་བཞག་
པའང་མིན་ལ། དཔལ་འབྱོར་དར་མིན་དང་གདུལ་བྱ་རྒྱ་ཆེ་མིན་གྱི་སྒོ་
ནས་བཞག་པ་མིན་ཏེ་སངས་རྒྱས་ཀྱི་བསྟན་པ་ལ་ལུང་གི་བསྟན་པ་དང་
རྟོགས་པའི་བསྟན་པ་གཉིས་ཡོད་ཅིང་ལུང་གི་བསྟན་པ་ནི་སངས་རྒྱས་ཀྱི་
གསུང་རབ་སྡེ་སྣོད་གསུམ་ཡིན་ལ་དེར་སློབ་གཉེར་བྱེད་པ་ཇི་ལྟར་རྒྱ་ཆེ་ན་
དེ་ལྟར་ལུང་གི་བསྟན་པ་རིན་པོ་ཆེ་དར་བར་འཇོག་པ་ཡིན། དེ་བཞིན་
རྟོགས་པའི་བསྟན་པ་ནི་ལུང་གི་བསྟན་པ་སྡེ་སྣོད་གསུམ་གྱི་བརྗོད་བྱ་སྟེ་
ལྷག་པའི་བསླབ་པ་གསུམ་ཡིན་ལ་དེ་ནི་ལུང་གི་བསྟན་པ་སློབ་གཉེར་བྱས་
ཏེ་དེའི་དོན་ཇི་བཞིན་ཉམས་སུ་ལེན་པ་ཡིན་པས་དེ་ཇི་ལྟར་ཁྱབ་ཆེ་ན་
སངས་རྒྱས་ཀྱི་རྟོགས་པའི་བསྟན་པ་རིན་པོ་ཆེ་དར་བ་ལས་གྲྭ་བའི་ཁ་
གྲངས་མང་བ་ཙམ་གྱིས་འོང་བ་ཞིག་གཏན་ནས་མིན་ནོ། ། དེའི་ཕྱིར་
གཙུག་ལག་ཁང་ཆེན་པོ་བཞེངས་པ་སོགས་ནི་ཚོགས་གསོག་པའི་རྟེན་
ཁྱད་པར་ཅན་དུ་འགྱུར་བ་ལས་སངས་རྒྱས་ཀྱི་བསྟན་པ་དར་བོར་འཇོག་
དཀའ་ཞིང་ཆོས་ལུགས་ལ་དད་མོས་རྒྱ་ཆེར་བྱེད་པའི་མི་རིགས་འདིར་
48

མཚོན་ན་དེ་ཙམ་གྱིས་མི་རིགས་ཀྱི་དགོས་མཁོ་སྐོང་མི་ཐུབ་ཏེ་ཁོ་ཚོས་ཡང་
སྙིང་ཆོས་ཞེས་པ་ཅི་ཞིག་ཡིན་པ་དང་དེ་ལ་དད་མོས་བྱེད་ཚུལ་མ་ཤེས་ན་
དེ་ནི་བླུན་རྨོངས་ཀྱི་ཨུ་ཚུགས་ཙམ་ལས་མེད་ཅིང་། གཙུག་ལག་ཁང་
བཞེངས་པ་སོགས་ཀྱིས་དམངས་ཚོགས་ཀྱི་ཆོས་ལུགས་གོ་རྟོགས་རྒྱས་པར་
ཕན་མི་ཐོགས་ཤིང་དེ་འདྲའི་གོ་རྟོགས་རྒྱུན་ཤེས་ཙམ་ཡང་མེད་ན་སངས་
རྒྱས་ཆོས་ལུགས་འདི་རྨོངས་དད་ལམ་དུ་བསྒྱུར་ བའི་ཉེན་ ཁ་ཆི་ཞིང་།
ན་གཞོན་མང་བོ་ཞིག་གིས་ཀྱང་གནད་ཀ་དེ་མ་ཤེས་པར་སངས་རྒྱས་ཆོས་
ལུགས་ལ་དགག་པ་བྱེད་པ་ལྟ་བུ་རེད།
འདི་ནི་ཆོས་ལུགས་པར་ལན་པ་ཞིག་སྟེ་ཁོང་ཚོས་གཅིག་ནས་རང་
གི་གོ་རྟོགས་རྒྱས་པ་གཙོ་བོར་བཟུང་བ་ལས་དམངས་ཚོགས་ཀྱི་ཆོས་
ལུགས་ཀྱི་གོ་རྟོགས་རྒྱས་པ་ ཕལ་ བར་བཞག་པ་དང་རྒྱུན་དུ་དམངས་
ཚོགས་ལ་འབྲེལ་འདྲིས་ ལས་ ཀྱང་ ཁ་ བརྡ་དཀྱུས་མའི་ལམ་ནས་ཆོས་
ལུགས་ངོ་སྤྲོད་བྱེད་མ་ཐུབ། བླ་མས་ཆོས་གསུང་བའི་དུས་ན་ཟབ་མོའི་
དོན་དག་བརྡ་དཀྱུས་མའི་ལམ་ནས་ངོ་སྤྲོད་བྱེད་མ་ཐུབ་པར་ཐུག བླ་གྲྭ་
མང་པོ་ཞིག་གིས་རང་གིས་ཀྱང་ཆོས་ལུགས་ལ་གོ་བ་ཟབ་མོ་ཞིག་མ་ལོན་
པར་གཞན་ལ་ལོག་འགྲེལ་བྱེད་པ་སོགས་ཀྱིས་ཤུགས་རྐྱེན་ཐེབས་པ་རེད།
40

འདི་ལྟར་ཆོས་དད་མི་རིགས་ཀྱིས་ཆོས་ལུགས་ངོས་མ་ཟིན་པ་འདིས་མི་
རིགས་དང་ཆོས་ལུགས། ཆབ་སྲིད་ རིག་ གནས་ བཅས་ ཕྱོགས་ གང་
ལའང་གནོད་པ་ཆེན་པོ་ཐེབས་སྲིད་དེ་བས་ང་ཚོས་དམངས་ཚོགས་ཀྱི་
དཀར་ཐིགས་ཀྱི་ཆོས་ལུགས་ངོ་སྤྲོད་གོ་བདེའི་རིགས་དཔེར་ཏེ་རིན་མེད་
གཟིགས་འབུལ་དང་ཆོས་ལུགས་ངོ་སྤྲོད་ཀྱི་འཛིན་གྲྭ་སྒྲུབ་པ་སོགས་བྱས་
། གཉིས་
གཅིག་ནས་ཆོས་ལུགས་དང་མི་རིགས་ཀྱི་འབྲེལ་བ་ཇེ་ཉེ
ན། 
། གསུམ་དུ་
ནས་ཤེས་ཡོན་ཅན་དང་དམངས་ཚོགས་ཀྱི་འབྲེལ་བ་ཇེ་ཉེ
རིག་གནས་དང་དམངས་ཚོགས་ཀྱི་འབྲེལ་བ་ཇེ་ཉེར་གཏོང་ཐུབ་པ་སྟེ་
མདོར་ན་འདི་ནི་མི་རིགས་དང་སྔོན་ཐོན་གྱི་འབྲེལ་བ་ཇེ་ཉེར་གཏོང་བའི་
ཐབས་ལམ་འབའ་ཞིག་ཡིན་ལ་འདི་ནི་ཆོས་ལུགས་པས་འདོན་འོས་ཤིང་
།གདོན་ཡང་ཐུབ་པའི་བྱ་བ་གལ་ཆེན་ཞིག་ཡིན
། བག་ཚ་དགོས་
ད་ལྟའི་གྲྭ་བཙུན་ལ་ལའི་སྐྱུག་བྲོ་ཞིང་
པའི་སྤྱོད་ངན་དག་ཐེར་བྱས་ཏེ་གཙང་སྦྲ་ལེགས་པོ་བྱ་དགོས་ན
ཆོས་ཁྲིམས་དང་རྒྱལ་ཁྲིམས་གང་རུང་ཞིག་བཀོལ་ན་ལེགས་སམ
དེ་ལས་གཞན་པའི་ཐབས་གང་རུང་ཞིག་བཀོད་ན་ལེགས
མཚོ་སྔོན་དགེ་འོས་སློབ་གྲྭ་ཆེན་མོ། བསོད་ནམས་རྒྱལ།
གྲྭ་བ་ནི་ཀུན་སློང་རྣམ་པར་དག་ཅིང་སྤྱོད་པ་ཞི་ཞིང་
ལན། 
50

དུལ་བ་ཞིག་ཡིན་དགོས་མོད་གཞུང་ལུགས་ལ་སྦྱོང་བ་སྔོན་དུ་མ་སོང་ཞིང་
དགེ་བའི་བཤེས་གཉེན་ཚུལ་བཞིན་དུ་མ་བསྟེན་པ་ཞིག་ཡིན་ན་ཀུན་སྤྱོད་
རྣམ་པར་དག་པ་ཞིག་འོང་རྒྱུ་ནི་ཤིན་ཏུ་དཀའ་སྟེ་ནང་ཆོས་ལས་ཐོས་
རྟགས་ཞི་ཞིང་དུལ་བ་ཡིན་ཞེས་གསུངས་པ་ལྟར་ཡིན།་ དེང་སྐབས་སྤྱི་
ཚོགས་སྟེང་གྲྭ་བ་ལ་ལའི་སྤྱོད་པ་མི་ལེགས་པའང་རྒྱུན་ལྡན་ཞིག་ཡིན་རྒྱུ་
རེད་དེ། མང་ཆེ་བར་གོང་དུ་བཤད་པའི་ཆ་རྐྱེན་གཉིས་པོ་མ་འཛོམས་
པས་སོ། ། དེ་ཡང་རང་རེའི་བོད་ཀྱི་དགོན་སྡེ་མང་བོ་ཚུལ་ཁྲིམས་ཀྱི་
བསླབ་པ་སྟོན་པའི་མཁན་པོ་མེད་ལ། གཞུང་ལུགས་ལ་སློབ་གཉེར་བྱེད་
པའི་མཐུན་རྐྱེན་མེད་པའི་རྐྱེན་རེད། དེ་བས་གྲྭ་བའི་བསྲུང་བྱ་ཅི་ཡིན་
མ་ཤེས་ན་སྤྱོད་པ་རྩིང་བོ་འབྱུང་བའང་ཆོས་ཉིད་ཡིན།
དེ་བས་ངའི་བསམ་པར་གྲོང་ཆོག་ཁོ་ན་དོན་དུ་གཉེར་བའི་དགོན་
སྡེ་དག་ལ་སློབ་གཉེར་གྱི་ལམ་ལུགས་འཛུགས་པ་དང་དགོན་སྡེ་སོ་སོའམ་
རྫོང་ཁག་སོ་སོ་ཡང་ན་ཁུལ་རིམ་པས་འབྲེལ་ཡོད་སྡེ་ཁག་གི་སྣེ་ཁྲིད་འོག་
སློབ་སྦྱོང་འཛིན་གྲྭ་བཙུགས་ཏེ་བོད་ཀྱི་ལོ་རྒྱུས་དང་རིག་གནས། ཆོས་
ལུགས་ཀྱི་རྨང་གཞིའི་རྒྱུན་ཤེས། འདུལ་ཁྲིམས་ཀྱི་སློབ་སྦྱོང་ལམ་ལུགས་
འཛུགས་པ་དང་ཕན་ཚུན་འགྲན་བསྡུར་གྱི་བྱ་འགུལ་སྤེལ་བ་དང་སློབ་

གཉེར་གྱི་ཆ་རྐྱེན་མེད་པའི་དགོན་པ་དག་ལ་དགོན་པ་ཆེན་པོ་དང་འབྲེལ་
ཡོད་སྡེ་ཁག་གི་རོགས་རམ་བྱས་ཏེ་སློབ་གཉེར་ལམ་ལུགས་ཆ་ཚང་ཞིག་
བཙུགས་ན་དགེ་མཚན་ཆེན་པོ་འདོན་ཐུབ། །
མིག་སྔའི་གནས་ཚུལ“སྐྱུག་བྲོ་བའི་གྲྭ་བ” དེ་དག་ལས་ཆེས་མང་
བོ་ཞིག་ནི་གྲྭ་བ་བརྫུན་མ་ཡིན་ཏེ། འོན་ཀྱང་སྤྱི་ཡོངས་ནས་བཤད་པ་
ས་གནས་དག་ལ་གྲྭ་བའི་སྒྲིག་ལམ་སྣ་ཚོགས་ཤིག་
དགོན་པ་དག་གམ། 
ཡོད་ཅིང་ཡོངས་ཁྱབ་ནས་ཆ་ཚང་བ་ཞིག་མིན། དེ་བས་ཞིང་ཆེན་ནང་
བསྟན་མཐུན་ཚོགས་ཀྱིས་ཡོངས་ཁྱབ་ནས་ཆོས་ལུགས་ཀྱི་མཁས་པ་གདན་
དྲངས་ཏེ་དགོན་སྡེ་ཚང་མར་ཐུན་མོང་དུ་སྤྱད་བདེ་བའི་བཅའ་ཡིག་ཅིག་
ཏེ་སློབ་གཉེར་དང་སྒྲིག་ལམ་བཅས་སུ་དགོན་སྡེ་སོ་སོའི་བཅའ་ཡིག་གི་
ལེགས་ཆ་རྨང་གཞི་བྱས་ཏེ་གཏན་ཁེལ་བྱས་ཏེ་བེད་སྤྱོད་བཏང་ན་འབྲེལ་
ཡོད་སྡེ་ཁག་གིས་ཀྱང་བྱ་བ་བྱེད་བདེ་ལ་སྤྱི་ཚོགས་སྟེང་དུའང་དགེ་མཚན་
ཐོན་ངེས་པ་ཡིན་ནོ། ། །
མདོ་ལས་སེང་གེ་ཤི་ནའང་སྲོག་ཆགས་གཞན་གྱི་ཟ་མི་ནུས་པར་
ཁོའི་ཐོག་གི་འབུས་ཟ་བ་བཞིན་སངས་རྒྱས་ཀྱི་བསྟན་པའང་ཕྱི་རྐྱེན་གྱིས་
འཇིག་མི་ནུས་པར་རང་གི་ཉན་ཐོས་ཀྱི་སྤྱོད་པ་མ་ལེགས་པ་ལ་བརྟེན་ནས་
དo

ཉམས་པར་གསུངས་ཏེ་དེ་བས་གྲྭ་བའི་ཀུན་སྤྱོད་དེ་གྲྭ་བ་དེ་ཁོ་ནར་འབྲེལ་
བ་ཞིག་མིན་པར་སངས་རྒྱས་ཀྱི་བསྟན་པའི་དར་རྒུད་དང་འབྲེལ་བ་ཞིག་
ཡིན་པས་ཆོས་སྲིད་གང་གི་ཐད་ནས་ཀྱང་བསམ་གཞིག་གནང་རྒྱུ་ནི་ཤིན་
ཏུ་གལ་ཆེའོ། ། །
ནང་བསྟན་དུ་མི་རིགས་མཐུན་སྒྲིལ་དང་། བདག་དབང་
བརྩོན་ལེན་ལ་རྒྱ་གཅེས་འཛིན་བཅས་ལ་ཤུགས་སྣོན་བྱེད་པའི་
བསམ་བློ་ཡོད་དམ།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ། །
ལན། ནང་བསྟན་དུ་དམ་པའི་ཆོས་དང་འཇིག་རྟེན་མི་ཆོས་
ཀྱི་རྣམ་གཞག་གཉིས་ཀ་ཡོད་ཅིང་འཇིག་རྟེན་མི་ཆོས་ནི་དམ་པའི་ལྷ་ཆོས་
ཀྱི་ཐེམ་སྐས་ ལྟ་ བུ་ རེད་ དེ། འཇིག་ རྟེན་ མི་ཆོས་ ཐེམ་ སྐས་ལ། །
འཛེགས་ན་ཐར་བ་གམ་ན་འཇུག ། ཅེས་པའི་གསུངས་པས་སོ། ། དེ་
བས་འཇིག་རྟེན་མི་ཆོས་ཞེས་པ་ལ་གོ་བ་བླངས་ན་དེ་ནི་འཇིག་རྟེན་བདེ་
ཐབས་དང་ནོར་དང་ལོངས་སྤྱོད་སྒྲུབ་སྟངས། ལ་རྒྱ་སྙན་གྲགས་གཅེས་
འཛིན་བྱེད་སྟངས་སོགས་ཏེ་མདོར་ན་ཡ་རབས་དམ་པའི་སྤྱོད་བཟང་
ཡིན་དེང་གི་སྐད་ཆས་བཤད་ན་དངོས་པོའི་དཔལ་ཡོན་དང་བསམ་པའི་
དཔལ་ཡོན་དོ་མཉམ་པའི་སྒོ་ནས་འཇིག་རྟེན་ཡར་རྒྱས་གཏོང་ཐབས་ཏེ་

དཔེར་ན་མཐུན་པ་སྤུན་བཞིའི་ལྟ་བ་ལྟ་བུ་རེད། དེ་ནི་སངས་རྒྱས་ཤཱཀྱ་
ཐུབ་པའི་སྐྱེས་རབས་དང་ཚོམས་སོགས་སྡེ་སྣོད་མང་བོ་ལས་འབྱུང་བ་
བཞིན་སློབ་དཔོན་ཀླུ་སྒྲུབ་གྱིས་དེར་ཁུངས་བཅོལ་ནས་ཤེས་རབ་བརྒྱ་བ་
དང་སྐྱེ་བོ་གསོ་ཐིགས། འབྲོམ་གྱིས་མི་ཆོས་གནད་ཀྱི་ཕྲེང་བ་ས་པཎ་གྱི་
ས་སྐྱའི་ལེགས་བཤད། འཇུ་མི་ཕམ་གྱི་རྒྱལ་བོ་ལུགས་ཀྱི་བསྟན་བཅོས་ལྟ་
བུ་རེད། དེ་བས་ནང་བའི་མི་ཆོས་རིང་ལུགས་ཀྱི་ལྟ་ཚུལ་ཤེས་འདོད་ན་
འདི་དག་ལ་བལྟས་ན་ཆེས་གསལ་བོར་ཤེས་སོ། ། །
གནས་ཚུལ་འདི་མི་ཤེས་ཤིང་ནང་བསྟན་ལ་ཆ་རྒྱུས་ཙམ་ཡང་མེད་
པའི་ཕྱི་རོལ་ཀྱི་མི་འགས་ནང་བསྟན་ནི་མི་ཆོས་རིག་གནས་ལ་དགག་པ་
གཏོང་མཁན་ཞིག་ཏུ་ངོས་བཟུང་ནས་ལྷ་ཆོས་རིག་གནས་དང་མི་ཆོས་
རིག་གནས་ཞེས་འགལ་བར་འཛིན་ པ་ ནི་ རང་ ཉིད་རྨོངས་ཤིང་ཆོས་
ལུགས་ལ་ཆ་རྒྱུས་མེད་པ་ལས་གཞན་གང་ཡང་མི་མཚོན་ནོ། །
སྔོན་ཆད་བོད་ཀྱི་རིག་གནས་དེ་དགོན་པས་སྒེར་སྡོམ་བྱས་
པས་མི་སྐྱའི་བརྒྱ་ཆའི་བརྒྱ་ཡིག་རྨོངས་རེད་ཟེར་ན་འགྲིག་གམ།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། གནད་དོནའདི་བཤད་པར་ཐོག་མར་སྒེར་སྡོམ་ཞེས་
པའི་ཐ་སྙད་འདིར་གོ་བ་གསལ་བོ་ཞིག་བླང་དགོས་ཏེ་སྒེར་ཞེས་པ་ནི་མི་
54

སྒེར་རམ་དང་ཚོགས་པ་ཞིག་དང་རྒྱལ་ཁབ་ཞིག་ལ་སྐབས་ཐོབ་ཀྱིས་གོ་ན་
ཆོག་ཅིང་སྡོམ་ཞེས་པ་ནི་བཀག་སྡོམ་བྱས་པ་སྟེ་ཕལ་ཆེར་ཐུན་མོང་གི་རྒྱུ་
ནོར་རམ་དངོས་བོ་ཞིག་རང་ཁོ་ན་ལས་གཞན་ལ་ལོངས་སུ་སྤྱོད་དུ་མི་
འཇུག་པའི་སྣང་ཚུལ་ལ་ཟེར་ཏེ་དཔེར་ན་གཏེར་ཁ་ཞིག་རང་ཉིད་ཁོ་ནའི་
བདག་གིར་བཟུང་སྟེ་གཞན་ལ་ལོངས་སྤྱོད་དུ་མ་བཅུག་པ་དེ་ནི་གཏེར་ཁ་
དེ་སྒེར་སྡོམ་བྱས་པ་རེད། འོན་ཀྱང་། རྨ་ཆུ་ལྟ་བུ་སུས་ཀྱང་བེད་སྤྱོད་
བྱས་ཆོག་པ་ལ་རང་གིས་སྤྱད་ཅིང་ཆུའི་ཐོན་ཁུངས་ལ་སྲུང་སྐྱོང་བྱས་པ་
སོགས་སུ་གཞན་གྱིས་དོ་སྣང་མ་བྱས་ཤིང་ལོངས་སུའང་སྤྱོད་འདོད་མེད་
དེ་དེར་རྩོལ་བའང་མི་བྱེད་ན་དེ་ཁོ་རང་གི་ལན་པ་ལས་རྨ་ཆུར་ལོངས་སུ་
སྤྱོད་ཅིང་སྲུང་སྐྱོང་བྱེད་མཁན་དེའི་བྱེད་ཐབས་འགྲིག་པ་བཞིན་ནོ། །
དེ་ལས་བལྟས་ན་དགོན་སྡེས་རིག་གནས་འཛིན་སྐྱོང་སྤེལ་གསུམ་
བྱས་པ་དེ་སྒེར་སྡོམ་གྱི་དོན་དུ་མི་འགྲོ་སྟེ་མི་སྐྱ་དག་རིག་གནས་སྦྱོང་བར་
བཀག་འགོག་བྱས་པ་མ་ཡིན་པས་སོ། ། དཔེར་ན། ནུབ་ཕྱོགས་པར་
ཚན་རིག་དར་རྒྱས་ཆེ་བ་དེ་ནུབ་ཕྱོགས་པས་ཚན་རིག་སྒེར་སྡོམ་བྱས་པས་
ང་ཚོ་རྗེས་སུ་ལུས་པ་མ་ཡིན་ པས་གཙོ་བོ་ང་ཚོའི་མི་སྡེས་རིག་གནས་
འཛིན་སྐྱོང་སྤེལ་གསུམ་བྱས་པར“ སྒེར་སྡོམ”མིང་མི་ཐོབ་ཅིང་མི་སྐྱ་དག་

ཡིག་རྨོངས་ཡིན་པའོང་སྐབས་དེར་སྤྱི་ཚོགས་ཀྱི་དབུ་ཁྲིད་ཐུབ་པའི་མི་
ཞིག་བྱུང་མ་ཐུབ་པ་ཡིན་ནོ། ། ཆོས་ལུགས་པའི་ཁྲོད་དུ་མི་སྐྱའི་ཁྲོད་དུ་
རིག་གནས་དར་སྤེལ་བྱས་ན་དགེ་མཚན་ཆེ་བའི་ལྟ་བ་ཐོན་མཁན་མང་དུ་
བྱུང་ནའང་གཅིག་ནི་ཁོ་ཚོ་གྲྭ་རྐྱང་ཡིན་པས་ཆབ་སྲིད་དང་དམངས་
ཚོགས་ཀྱིས་རྒྱབ་སྐྱོར་མ་བྱས་པས་ལེགས་གྲུབ་འབྱུང་མ་ཐུབ་པ་ཡིན་
ནོ། ། །
བོད་ཀྱི་སྤྱི་ཚོགས་ནང་དུ་ལྷའི་གོ་ས་མཐོའམ་མིའི་གོ་ས་
མཐོ། ཡང་སྙིང་སུའི་གོ་ས་མཐོ་ན་འགྲིག །
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། བོད་ཀྱི་སྤྱི་ཚོགས་ནང་ལྷར་ཕྱག་འཚལ་བ་དང་སྐྱབས་
འཇུག་ཞུ་བ་ནི་ཕྱིའི་ཚུལ་ནས་བལྟས་ན་ལྷའི་གོ་ས་མཐོ་བ་ཞིག་དུ་མངོན་
ནའང་དོན་དམ་དུ་དཔྱད་ན་མིའི་གོ་ས་མཐོ་བའི་རྟགས་ཡིན་ཏེ་མི་ཚོས་
མིའི་དོན་དུ་བྱ་བ་བྱེད་པ་ལས་ལྷའི་དོན་དུ་བྱ་བ་བྱེད་ཀྱིན་མེད་ལ་ལྷར་
ཕྱག་འཚལ་ནའང་ལྷའི་དོན་དུ་འཚལ་ བ་མིན། དེའི་ཕྱིར་ལྷར་ཕྱག་
འཚལ་བ་ནི་མིའི་འཚོ་གནས་དང་མིའི་རིན་ཐང་། མིའི་བདེ་སྡུག་སོགས་
ཀྱི་སླད་དུ་ཡིན་པ་ལས་ལྷའི་ཆེད་དུ་མིན། དཔེར་ན། མིས་འབྱོར་ཕྱུག་
བསྙེག་པ་ནི་མིའི་རིན་ཐང་གི་ཆེད་དུ་ཡིན་པ་ལས་འབྱོར་ཕྱུག་གི་རིན་ཐང་

འདེགས་པའི་ཆེད་དུ་མིན་ལ་ མིས་ཚན་རིག་ལ་བརྟེན་པའང་མིའི་གོ་
གནས་ཇེ་བརྟན་དུ་གཏང་བའི་ཆེད་དུ་ཡིན་པ་ལས་ཚན་རིག་གི་ཆེད་དུ་
མིན། ཆོས་ལུགས་ཀྱི་ལྟ་བས་སྟེང་ནས་བཤད་ན་མི་ལ་རང་ཉིད་སྡུག་
བསྔལ་ལས་རྒྱལ་དུ་སྤོབས་པ་དང་ཤེས་རབ། ནུས་པ་ཡོད་པས་རང་གི་
བྱ་བ་གང་ཞིག་བསྒྲུབ་ནའང་བསྒྲུབ་ཐུབ་ལ་ལྷ་ལ་མི་ཚེ་བདེ་སྐྱིད་ཀྱིས་
གཡེང་བ་ལས་འཕྲལ་ཕུགས་ཀྱི་བདེ་བ་སྒྲུབ་པའི་ནུས་པ་མེད། མི་ལ་
དལ་འབྱོར་གྱི་ལུས་རྟེན་ཡོད་པ་ལས་ལྷ་ལ་མེད། མི་ལ་གསང་སྔགས་
ཁྱད་པར་ཅན་ཉམས་སུ་ལེན་པའི་ནུས་པ་ཡོད་པ་ལས་ལྷ་ལ་མེད། དེ་
ལས་བལྟས་ན་མི་ནི་རང་ཉིད་ཀྱི་མགོན་ཡིན་ལ་རང་ཉིད་རང་ཉིད་གྱི་དགྲ་
ཡིན་པ་ལས་ལྷ་དེ་ལྟར་མིན། དེ་ལས་བལྟས་ན་སུ་ཞིག་གི་གོ་གནས་ཆེ་བ་
ཧ་ཅང་གསལ།
འོན་ཀྱང་བོད་ན་མི་ཤེས་བླུན་པོའི་ཁྲོད་ན་ལྟ་བ་འདི་མ་ཤེས་པར་
མིའི་གོ་གནས་ཕལ་བ་དང་ལྷའི་གོ་གནས་མཐོན་པོར་འཇོག་མཁན་ཡོད་
སྲིད་མོད་དེ་ནི་ཕྱིའི་ཚུལ་ལས་གོ་བ་མ་ལོན་པའི་རྟགས་རེད་ལ་ང་ཚོ་མི་
ཞིག་ཡིན་པས་ཆ་ནས་རང་གི་སེམས་སུ་མིའི་གོ་གནས་མཐོན་པོར་འཇོག་
དགོས་པ་ནི་སྨོས་མེད་ཡིན་ནོ། །

སངས་རྒྱས་ཀྱི་བསྟན་པར་ཞི་བདེའི་ལྟ་ཚུལ་ག་འདྲ་ཡོད་
པ་དང་འཇིག་རྟེན་འདིར་ཞི་བདེ་བརྩོན་ལེན་བྱེད་ན་བྱེད་ཐབས་
གོ་འདྲ་གནང་དགོས།
ཀོས་ནན་རྫོང་ནོར་སྲིད་ཅུའུ། མཁྱེན་རབ།
ལན། ནང་བ་སངས་རྒྱས་པའི་ལྟ་ཚུལ་ལ་ཞི་བདེ་དངོས་ནི་
སེམས་སྟེང་ནས་འབྱུང་དགོས་ཤིང་སེམས་སྟེང་ནས་མ་བྱུང་ན་བྱ་བ་གང་
འདྲ་ཞིག་བསྒྲུབས་ཀྱང་ཞི་བདེ་འབྱུང་མི་ཐུབ། རྒྱུ་མཚན་ནི་མི་ལ་ཇི་
སྲིད་བདག་འཛིན་ཡོད་པ་དེ་སྲིད་དུ་འདོད་ཆགས་ཞེ་སྡང་གཏི་མུག་
འབྱུང་སྲིད། གཏི་མུག་ནི་བྱ་བའི་རྒྱུ་འབྲས་ལ་རྨོངས་པ་ཡིན་ཏེ་དེའི་
དབང་གིས་གཞན་ལ་མ་བལྟས་པར་རང་ཉིད་ལ་ཞི་བདེ་འབྱུང་འདོད་ཀྱི་
སེམས་པ་སྐྱེས་པས་དེའི་ཐབས་ལམ་དུ་གཞན་ལ་གནོད་སྐྱེལ་བ་དང་འགྲོ་
བ་གཞན་ལ་གནོད་འཚེ་བྱེད་པ་རེད། གནོད་འཚེ་རང་གཞན་གྱིས་དང་
ལེན་བྱེད་མ་ཐུབ་པས་ད་གཟོད་ཚུར་གནོད་སྐྱེལ་ཏེ་ཞེ་སྡང་གི་གཡུལ་དུ་མི་
འཇུག་པ་ག་མེད་བྱུང་ཞིང་དེ་ནི་ཞི་བདེ་མི་འབྱུང་བའི་རྒྱུ་རྐྱེན་གཙོ་བོ་
ཞིག་རེད།
དེ་བས་ཞི་བདེ་མི་འབྱུང་བའི་རྩ་བ་བདག་འཛིན་ཡིན་དེ་མེད་པར་
བྱེད་ཐབས་ནི་ནང་བ་ཁོ་ནར་མ་གཏོགས་མེད་པས་ནང་བ་སངས་རྒྱས་ནི་

ཞི་བདེའི་རྨང་གཞི་ཡིན་ལ་དེ་ཙམ་དུ་མ་ཟད་ནང་བའི་གཞན་ཕན་གྱི་
སེམས་པ་དང་བྱམས་སྙིང་རྗེ་འདི་ནི་འགྲོ་བ་ཐམས་ཅད་ལ་ཞི་བདེ་འབྱུང་
བྱེད་ཀྱི་རྒྱུ་རྐྱེན་རེད་དེ་གཞན་ཕན་གྱི་སེམས་པོ་དང་བྱམས་དང་སྙིང་རྗེས་
གཞན་ལ་གནོད་མི་སྐྱེལ་བར་ཕན་པའི་དོན་དག་བཟང་བོ་བསྒྲུབ་པ་དེ་
ཡིན་ལ་དེ་ཡང་དེང་གི་ཆབ་སྲིད་ལྟར་རང་ཕྱོགས་ཁོ་ན་དང་འགྲོ་བ་མིའི་
ཁེ་ཕན་ཁོ་ན་མི་བསམ་པར་སྲོག་ཆགས་སྣ་ཚོགས་ཀྱི་བདེ་ཐབས་དང་ཚེ་
སྲོག་ལ་སྲུང་སྐྱོབ་བྱེད་ངེས་ཏེ་ནང་བའི་ལྟ་བ་ལྟར་ན་ཞི་བདེ་ནི་མི་ཁོ་ནར་
དགོས་པ་ཞིག་མ་ཡིན་པར་སྲོག་ཆགས་དང་བཅས་པའི་འགྲོ་བ་མི་རིགས་
ཐམས་ཅད་ལ་དགོས་པ་ཞིག་ཡིན་ལ་ནང་བའི་བྱམས་སྙིང་རྗེ་ནི་འགྲོ་བ་མི་
རང་གི་གཉེན་ཁོ་ནར་བྱེད་པ་ཞིག་མ་ཡིན་པར་དགྲ་གཉེན་ཐམས་ཅད་
དང་དུད་འགྲོ་དང་བཅས་པའི་སྲོག་ཆགས་ཐམས་ཅད་ལ་དགོས་པ་ཞིག་
ཡིན་ལ་མདོར་བསྡུས་ནས་བཤད་ན་འགྲོ་བ་ཐམས་ཅད་ཞི་བདེ་ཐོབ་པ་ནི་
ནང་བ་སངས་རྒྱས་པའི་མཐར་ཐུག་གི་དམིགས་ཡུལ་ཡིན་ནོ། ། དེ་བས་
ཞི་བདེ་འབྱུང་བའི་ཐབས་ལམ་ དུ་ བྱམས་ སྙིང་རྗེ་དང་གཞན་ ཕན་ གྱི་
བསམ་པ། ཆོས་དད་བདག་འཇོམས་གཞོལ་བའི་བྱེད་ ཐབས་བཅས་
གཉེར་དགོས་པ་ཡིན་ནོ། །
59

དེང་རབས་སེམས་ཁམས་རིག་པ་བས་ཁོར་ཡུག་གིས་མི་
གསར་དུ་བསྐྲུན་པ་ཡིན་ཞེས་མི་ཞིག་སྐྱེས་པ་ནས་ནར་སོན་པའི་
བརྒྱུད་རིམ་ནང་མི་གང་འདྲ་ཞིག་ཏུ་འགྱུར་མིན་ནི་ཁྱིམ་ཚང་གི་
སློབ་གསོ་དང་སྤྱི་ཚོགས་ཀྱི་སྣང་ཚུལ་ཁོ་ན་ལ་རག་ལས་པར་
བཤད་པ་ལ་གནས་ལུགས་ངེས་ཅན་ཞིག་ཡོད། དོན་དུ་མིས་
ཁོར་ཡུག་བསྐྲུན་པ་ཡིན་ནམ་ཁོར་ཡུག་གིས་མི་བསྐྲུན་པ་ཡིན།
འཛམ་གླིང་གི་རིག་གཞུང་འདྲ་མིན་ཁག་གིས་ལན་སྣ་ཚོགས་ཤིག་
བཏབ་ཡོད། ནང་ཆོས་གཏིང་ཟབ་ཅིང་ཕུན་སུམ་ཚོགས་པའི་
ཤེས་རིག་ཅིག་ཡིན་པའི་ཆ་ནས་མིའི་འབྱུང་ཁུངས་དང་རྒྱུ་རྐྱེན་
མི་གཤིས་དང་ཁོར་ཡུག་བར་གྱི་འབྲེལ་བ་སོགས་ལ་དགོངས་
བཞེད་ག་འདྲ་བཟུང་ཡོད་དམ།
ཀོས་ནན་རྫོང་རུ་མང་སྡེ་བ། གངས་འཚོ།
ལན། ང་ཚོའི་རགས་པའི་བློ་གྲོས་ཀྱིས་དཔྱད་ན་ཁོར་ཡུག་
གིས་མི་བསྐྲུན་པ་འདྲ་བར་སྣང་ན་ཡང་དོན་དུ་མིས་ཁོར་ཡུག་བསྐྲུན་
པའང་ཡིན་སྙམ། འདི་ནི་ཞིབ་ཏུ་བསམ་ན་མ་གཏོགས་གོ་བ་མི་ལོན་ཏེ་
ང་ཚོའི་གོམས་སྲོལ་དང་སྤྱོད་ལམ་མཐའ་དག་སྔ་མས་རྨང་གཞིའི་སྟེང་
ནས་འཕེལ་རྒྱས་སུ་སོང་། སྔ་མ་སྔ་མའི་མི་མེད་ན་ཕྱི་མ་ཕྱི་མའི་གོམས་

སྲོལ་མེད་ཅིང་གདོད་མའི་མི་ལ་མཚོན་ན་ད་ལྟའི་མིའི་ཁོར་ཡུག་འདི་མེད་
དེ་ཁོ་ཚོ་འཚོ་བ་རོལ་བ་དང་བསྟུན་ནས་འདོད་པ་སྤྱོད་པ་དང་ངོ་ཚ་
འཛེམ་པ་སོགས་ཀྱི་ཁོར་ཡུག་དེ་བྱུང་ཞིང་རིམ་བཞིན་འཕེལ་རྒྱས་སུ་སོང་
ནས་གོམས་སྲོལ་དང་སྤྱོད་ལམ་འདི་བཞིན་མེད། དཔེར་ན། ནང་
བསྟན་གྱི་འཚོ་བ་འདི་ནི་སངས་རྒྱས་ཀྱིས་སྲོལ་བཏོད་པ་ལ་བརྟེན་ནས་
རིམ་བཞིན་འཕེལ་ཏེ་ནང་བསྟན་གྱི་འཚོ་བའི་ཁོར་ཡུག་ལ་བྱུང་བ་ཡིན་
མོད་ཀྱང་། ཁོར་ཡུག་དེ་འབྱུང་བ་ལ་ཕྱིའི་དགོས་མཁོར་བསྟུན་དགོས་
ནའང་གཙོ་བོ་མི་རང་གི་དགོས་མཁོ་ཡིན་པ་རེད་དེ་འདི་ནི་ནང་བསྟན་གྱི་
འགྲོ་བ་མིའི་བྱུང་ཚུལ་དང་གོམས་སྲོལ་བྱུང་ཚུལ་དེས་གསལ་བོར་བཤད་
པ་རེད་དེ་ཕལ་ཆེར་ནང་བསྟན་གྱི་ལོ་རྒྱུས་རིག་པའི་ལྟ་ཚུལ་ཡིན་སྲིད།
འོན་ཀྱང་། ཁོར་ཡུག་ངེས་ ཅན་ཞིག་གི་ནང་དུ་ཁོར་ཡུག་གིས་མི་ལ་
ཤུགས་རྐྱེན་ཐེབས་སྲིད་པ་དང་མི་བཟང་ངན་ལ་སྤྱོད་ལམ་སོགས་ཀྱང་
ཁོར་ཡུག་ལ་འབྲེལ་བ་ཡོད་ཅིང་དེ་ནི་ནང་བའི་བཤད་པའི་ཕྱི་རྐྱེན་དང་
ནང་རྐྱེན་བཤད་པའི་ཕྱི་རྐྱེན་དེ་ཡིན་ལ་ཕྱི་རྐྱེན་དེའི་ཤུགས་རྐྱེན་གྱིས་མིའི་
སྤྱོད་ལམ་མི་འདྲ་བ་དང་མིའི་མདུན་ལམ་མི་འདྲ། མི་ཚེ་སྐྱེལ་སྟངས་མི་
འདྲ་བ་ཡིན་རུང་དེ་ཙམ་གྱིས་ཁོར་ཡུག་གིས་མི་བསྐྲུན་པར་མི་འགྲོ་སྟེ་གཙོ་

བོ་ནི་ནང་གི་རྐྱེན་སྟེ་མི་རང་གི་རྩོལ་བ་དགོས་པ་ལས་ཕྱིའི་རྐྱེན་ཙམ་གྱིས་
མི་འོང་། དེ་ནི་ནང་བས་ལས་ལས་འཇིག་རྟེན་པའི་ལྟ་ཚུལ་ལྟར་ཡིན་ནོ་
. སྙམ། གོང་དུ་ཁྱེད་ཀྱིས་གསུང་བའི་མི་གང་འདྲ་ཞིག་ཏུ་འགྱུར་མིན་དེ་
ཕ་མའི་སློབ་གསོ་དང་སྤྱི་ཚོགས་ཀྱི་སྣང་ཚུལ་ལ་བརྟེན་དགོས་པ་བདེན་
ཡང་སྤྱི་ཚོགས་ནི་མིས་གྲུབ་པ་ཡིན་ལ་སྤྱི་ཚོགས་ཀྱི་བྱ་འགུལ་སྣ་ཚོགས་ཀྱང་
མིས་བསྐྲུན་པ་ཡིན་པས་དེ་ཡང་མིས་ཁོར་ཡུག་བསྐྲུན་པའི་མཚོན་བྱེད་
ཅིག་རེད་སྙམ།་
འོན་ཀྱང་། སྐད་ཆ་མི་ཤེས་པའི་བྱིས་པ་ཞིག་བོད་ཀྱི་ཁྲོད་དུ་ནར་
སོན་ཚེ་བོད་ཀྱི་ཁྱད་ཆོས་ལྡན་པའི་མི་ཞིག་ཏུ་འགྱུར་ལ་རྒྱའི་ཁྲོད་དུ་ནར་
སོན་ཚེ་རྒྱའི་ཁྱད་ཆོས་ལྡན་པའི་མི་ཞིག་ཏུ་འགྱུར་བས་དེ་ནི་ཁོར་ཡུག་གིས་
མི་བསྐྲུན་པའི་བདེན་དཔང་ཞིག་མ་ཡིན་ནམ་ཞེ་ན་ངའི་བསམ་པར་ཁོ་
བོད་མིའི་ཁྱད་ཆོས་ལྡན་བྱེད་ཀྱི་ཁོར་ཡུག་དེ་མིས་བསྐྲུན་པ་ཡིན་པ་ལས་
ཁོར་ཡུག་གིས་བསྐྲུན་པ་མིན་ལ་དེའི་ཕྱིར་མིས་ཁོར་ཡུག་གི་འདྲ་ཞིག་
བསྐྲུན་མིན་དང་མི་རང་ཉིད་ཀྱི་གནས་བབས་ག་འདྲ་ཞིག་ཟིན་མིན་དེ་མི་
རང་ཉིད་ལ་ཐུག་ཡོད་དེ་མདོ་ལས། བདག་ཉིད་བདག་གི་དགྲ་ཡིན་
ཞིང་། ། བདག་ཉིད་བདག་གི་མགོན་ཡང་ཡིན་། ། ཞེས་པའི་གནས་

ལུགས་འདིས་གསལ་བོར་ཤེས་སོ། །
དུས་རབས་གསར་བ་འདི་དཔལ་འབྱོར་དང་ཚན་རྩལ་གྱི་
དུས་རབས་ཡིན་པས་མིའི་སེམས་ཟང་ཟིང་དུ་གྱུར་ནས་མི་དང་
མིའི་འབྲེལ་བ་རྒྱུན་ལྡན་མིན་པར་ཆགས་ངེས་རེད། དེ་བས་
མཁས་པ་མང་བོས་མི་སེམས་འཇགས་ཤིང་ལུས་སེམས་ཀྱི་བདེ་བ་
ངོ་མ་ མྱོང་ བའི་ ཐབས་ ཤེས་ དེ་ ནང་ ཆོས་ ཁོ་ ནར་ ཡོད་ པའི་
དགོངས་བཞེད་འདུག་ཅིང་ཁྱེད་ནང་ཆོས་ལ་ཞིབ་འཇུག་མཁན་
ཞིག་ཡིན་པའི་ཆ་ནས་ནང་ཆོས་སུ་དེའི་ཐབས་ལམ་ག་འདྲ་ཡོད་
པ་དང་ཁྱེད་ཉིད་འདིའི་ཐད་ལ་དགོངས་པ་ ག་འདྲ་ཡོད་པ་
གསུང་རོགས་ཞུ།
ཀོས་ནན་རྫོང་རུ་མང་སྡེ་བ། གངས་འཚོ།
ལན། མིའི་ལུས་སེམས་ཀྱི་བདེ་སྐྱིད་ངོ་མ་དེ་ཚན་རིག་དང་
དཔལ་འབྱོར་གྱིས་སྟེར་མི་ཐུབ་སྟེ་ཚན་རིག་ཟླ་བའི་གོ་ལར་ཕེབས་ནའང་
མིའི་སེམས་ཀྱི་སྡུག་བསྔལ་མེད་པར་བཟོ་མི་ཐུབ་ལ་ས་གཞིར་གསེར་གྱིས་
གང་ནའང་བདེ་སྐྱིད་ངོ་མ་ཞིག་མྱོང་མི་ཐུབ། རྒྱུ་མཚན་ནི་མིའི་བདེ་
སྐྱིད་དངོས་འབྲེལ་ནི་སེམས་ལས་ཐོན་དགོས་པས་དཔལ་འབྱོར་དང་ཚན་
རིག་ལ་མིའི་སེམས་ནང་ནས་བདེ་སྐྱིད་ཐོན་དུ་འཇུག་པའི་ནུས་པ་མེད་

པའི་ཁར་འདོད་ཆགས་དང་ཕྲག་དོག་ ཞེ་སྡང་གིས་དཔལ་འབྱོར་གྱི་
འགྲན་རྩོད་དང་ཚན་རིག་གི་འགྲན་རྩོད་བྱས་ཏེ་མི་དང་མིའི་འབྲེལ་བ་
རྒྱུན་ལྡན་མིན་པར་གྱུར། མི་རྣམས་ལ་སྐྱོ་གདུང་ཟད་པ་མེད་པ་ཞིག་
སྟེར་བ་རེད། སྐྱོ་གདུང་དེ་ནི་བསམ་པའི་དཔལ་ཡོན་གྱིས་དངོས་པོའི་
དཔལ་ཡོན་གྱི་རྗེས་མ་ཆོད་པ་ལས་བྱུང་བ་ཡིན་ལ་དེའི་དབང་གིས་མིའི་
བསམ་པའི་དགོས་མཁོ་སྐོང་མ་ཐུབ་པར་བསམ་བློ་ཟང་ཟིང་དུ་གྱུར་ཅིང་
ལྷག་པར་འདོད་ཆགས་ཀྱིས་བསླངས་པའི་ཨེ་ཙིའི་ནད་དང་། ཞེ་སྡང་
གིས་བཟོས་པའི་དམག་འཁྲུག་དེག་ ཕན་ཚུན་གྱི་སྲོག་ལ་རྒོལ་བའི་སྐྱོ་
གདུང་གིས་མི་རྣམས་འཚོ་བར་ཡིད་ཆད་པར་གྱུར་ཅིང་རང་སྲོག་གཅད་
པའང་སྤྲོ་བར་གྱུར། །
དེའི་ཕྱིར། མིའི་ལུས་སེམས་ཀྱི་བདེ་བ་མྱོང་བའི་ཐབས་ལམ་ནི་
དངོས་ པོའི་ དཔལ་ ཡོན་ མ་ ཡིན་ པར་ བསམ་ པའི་ དཔལ་ ཡོན་ ཡིན།
བསམ་པའི་དཔལ་ཡོན་ནི་ནང་སེམས་ཀྱི་མཛེས་པ་ལས་བྱུང་ཞིང་ནང་
བར་མཚོན་ན་ནང་བསམ་པ་ནི་ཁོ་ཚོའི་ཞིབ་འཇུག་གི་ཁ་གཏད་ཡུལ་དང་
གཞི་ལམ་འབྲས་གསུམ་གྱི་རྨང་གཞི་ཡིན་པས་སེམས་ཀྱི་བདེ་བ་མྱོང་བའི་
ཐབས་ལམ་དུ་ཡོད་དེ་དཔེར་ན་འདོད་ཆགས་ཞེ་སྡང་སོགས་མི་ལ་སྡུག་
64

བསྔལ་མྱོང་བའི་རྐྱེན་མེད་པར་བྱེད་ཐབས་དང་གཞན་ཕན་ལྷག་བསམ་
སོགས་རང་གཞན་ལ་བདེ་བ་འབྱུང་བའི་ཐབས། ཏིང་ངེ་འཛིན་སྒོམ་པ་
སོགས་སེམས་ལ་བདེ་བ་ཁྱད་པར་ཅན་སྐྱེ་བའི་ཐབས་ཤེས་མང་དུ་ཡོད་ལ་
སྤྱིར་བཏང་དུ་བཤད་ན་མི་དང་མིའི་འབྲེལ་བ་དང་མི་དང་ཁོར་ཡུག་བར་
གྱི་འབྲེལ་བ། མི་དང་སྲོག་ཆགས་བར་གྱི་འབྲེལ་བ་སོགས་ཀྱི་གནད་དོན་
ཐག་གཅོད་པ་ལ་ནང་བའི་མི་ཆོས་ཀྱི་ལྟ་བ་སྟེ་མི་དགེ་བཅུ་སྤོང་གི་ཐབས་
ལམ་དར་སྤེལ་བཏང་ནའང་བདེ་བླག་ཏུ་ཐག་གཅོད་ཐུབ་པ་ཡིན་ནོ།. །
དེའི་ཕྱིར་ངས་བསམ་པར་ནང་བའི་མི་ཆོས་ཀྱི་ལྟ་བ་འདོད་སྤེལ་
དང་གཞན་ལ་ངོ་སྤྲོད་བྱེད་པ་ནི་དུས་རབས་ཉེར་གཅིག་པ་འདིའི་འཛམ་
གླིང་གི་གནས་བབས་ཇེ་མཐོར་གཏོང་བའི་ཐབས་ལམ་དང་དངོས་པོའི་
དཔལ་ཡོན་གྱིས་བཟོས་པའི་སྐྱོ་གདུང་དང་བློ་ཕམ་མཐའ་དག་གསོ་བའི་
རྨང་གཞི་བཟང་བོ་ཞིག་རེད་སྙམ།
ལྷ་ཆོས་རིག་གནས་ཀྱིས་མཐའ་གཅིག་ཏུ་སྤྱི་ཚོགས་ལ་ཡར་
སྐྱེད་ཐོབ་ཐུབ་བམ། ཡང་ན་ལྡོག་ཕྱོགས་ནས་ནུས་པ་འདོན་
སྲིད་དམ། ཤུགས་ཆེ་ཆུང་ག་འདྲ་རེད། །
རྩེ་ཁོག ཀུན་ཐར་རྒྱལ།
ལན། སྤྱི་ཚོགས་མི་བདེ་བ་དང་ཡར་སྐྱེད་མེད་པར་འཐབ་
65

པའི་སྒོ་ནས་བཤད་ན་མི་ཆོས་རིང་ལུགས་ཀྱི་སློབ་གསོར་དམ་འཛིན་བྱས་
ནང་བའི་མི་ཆོས་ཀྱི་ལྟ་སྟངས་ཀྱི་ཐད་ནས་བཤད་
། མེད་པའི་རྐྱེན་རེད
ན་དེ་ནི་མིའི་འདོད་ཆགས་ཞེ་སྡང་གཏི་མུག་གི་རྐྱེན་ལས་བྱུང་བ་རེད
འོན་ཀྱང་ང་ཚོས་ཧོབ་ཏེ་བལྟས་ན་ལྟ་བ་འདི་ནི་འཇིག་རྟེན་འཁོར་བའི་
དང་ལེན་བྱ་དཀའ་བ་ཞིག་དང་བྱེད་མི་འོས་པ་ཞིག་དུ་མཐོང་སྲིད་མོད་
ཞིབ་དུ་བསམ་ན་ཧ་ལས་རྒྱུ་གང་མང་མེད་དེ་འདོད་ཆགས་ཀྱི་དབང་གིས་
སྐྱེ་དངོས་ལ་གཏོར་བརླག་དང་མཁའ་དབུགས་བརླག་པར་དོ་སྣང་མི་
བྱེད་པར་རང་གི་ཁེ་ཕན་བསྙེགས་པ་དང་གཞན་གྱི་ཁེ་དབང་ལ་སྣང་མེད་
དུ་འཇོག་པར་བྱེད་པས་འཛམ་གླིང་གི་དམག་འཁྲུག་ཐམས་ཅད་ཀྱང་
འདོད་ཆགས་ལས་མ་བྱུང་བ་མེད་དེ་མདོར་ན་རང་མི་རང་གི་ཧམ་པས་
འདི་ནི་མིའི་འགྲོ་སྟངས་རེད་
དམག་འཁྲུག་བསླངས་པ་ཡིན་པས་སོ
ལ་མི་རང་གི་འདོད་ཆགས་ཞེ་སྡང་གིས་མི་རང་ཉིད་སྡུག་ལ་གཏོད་བཞིན་
པ་མ་ཟད་སྤྱི་ཚོགས་ཀྱི་ཡར་སྐྱེད་མེད་པར་སོ་ན་གནས་པའམ་ཇེ་ཐུར་འགྲོ་
བཞིན་པ་རེད།
བྱམས་སྙིང་རྗེ།
དེ་ལ་བལྟས་ན་ནང་བའི་མི་དགེ་བཅུ་སྤོང་
66

བདག་གཞན་མཉམ་བརྗེ་སོགས་དང་ནང་
གཞན་ཕན་ལྷག་བསམ། 
བའི་མི་ཆོས་རིག་པའི་ལྟ་བ་ནི་གནད་དོན་དེ་རིགས་ཐག་གཅོད་པའི་
ཐབས་ལམ་ཉག་གཅིག་ཡིན་ཏེ་དེ་ཡིས་འདོད་ཆགས་ཞེ་སྡང་གཏི་མུག་གི་
མགོ་དམད་དེ་ཀུན་སྤྱོད་ཆ་ཇེ་ཚང་དུ་འགྲོ་ཐུབ་ཅིང་དེའི་དགེ་མཚན་དར་
སྤེལ་དང་ནུས་པ་ལེགས་འདོན་བྱེད་ཐུབ་པས་སོ། །
འོ་ན་བྱམས་སྙིང་རྗེའི་ལྟ་བ་འདི་དར་སྤེལ་གཏོང་ན་མགོ་བཅག་
ནའང་ཁ་རོག་བསྡད་དགོས་པ་ཡིན་ནམ་ཞེ་ན་དེ་ནི་ད་ལྟའི་ན་གཞོན་མང་
བོ་ཞིག་གི་བསམ་ཚུལ་རེད། འོ་ན་ནང་བའི་མི་ཆོས་རིག་པ་ལས་རྒྱུ་ནོར་
ལོངས་སྤྱོད་སྒྲུབ་ཐབས་དང་དགྲ་འདུལ་གཉེན་སྐྱོང་གི་ཁྲིམས་ལུགས་
སོགས་ཆ་ཚང་བསྟན་ཡོད་ཅིང་དགྲ་ལ་དགྲ་ལན་ཇི་ལྟར་སྐྱོང་ཚུལ་དང་
ཐབས་ལ་ཐབས་ལན་ཇི་ལྟར་བྱེད་ཚུལ་སོགས་སྔོན་ཐོན་ཆབ་སྲིད་པའི་
གཞུང་ལུགས་དང་དོ་རུ་འོས་པ་ཞིག་གསུངས་ཡོད་པ་ལས་བྱམས་སྙིང་རྗེ་
སྒོམ་བཞིན་མི་སྡར་མ་ཞིག་དང་བླུན་པོ་ཞིག་བྱས་ཞེས་པ་གཏན་ནས་མིན་
ལ་གཞན་དོན་ལ་རེམ་པ་རང་དོན་ཤོར་དུ་བཅུག་ཅེས་པ་དེ་བས་ཀྱང་མ་
ཡིན། འདི་ནི་འཇིག་རྟེན་ཡར་རྒྱས་གཏོང་བའི་རིག་པ་ཞིག་ཡིན་ལ་
མདོར་ན་དཔལ་ཡོན་ཟུང་དོ་མཉམ་པའི་སྒོ་ནས་ཡར་རྒྱས་སུ་གཏོང་བའི་

ཐབས་ལམ་དེ་ཡིན་པས་འཇིག་རྟེན་ཡར་བསྐྱེད་ཀྱི་གཞི་མ་ཡིན་ནོ། །
སྣ་གཅིག་གདམ་བྱ་ལས་ཁྱོད་ལ་བོད་མི་རིགས་དགོས་སམ།
ནང་བའི་ཆོས་ལུགས་དགོས་ཞེས་དྲིས་ན་ཁྱོད་ལ་གང་དགོས།
ཆོས་ལུགས་མེད་པའི་བོད་རིགས་ཤིག་འབྱུང་སྲིད་དམ།
རྩེ་ཁོག ཀུན་ཐར་རྒྱལ།
ལན། ཐོག་མར་ངས་ཁྱེད་ལ་ཀུ་རེ་ཚུལ་དུ་གཅིག་འདྲི་རྒྱུ་ནི་
སྣ་གཅིག་གདམ་བྱ་ལས་ཁྱོད་ལ་ཨ་མ་དགོས་སམ་ཆུང་མ་དགོས་ཞེས་དྲིས་
ན་ཁྱོད་ཀྱིས་ཇི་ལྟར་ལན་གདབ། ནང་བསྟན་གྱི་རྗེས་སུ་ཞུགས་པའི་
བདག་ལ་མཚོན་ན་ཆོས་ལུགས་ནི་བདག་གི་མི་ཚེ་དང་ཡང་ན་གཏན་གྱི་རེ་
སྨོན་གཏད་ས་ཡིན་ལ་མི་རིགས་འདི་ནི་བདག་གི་ལྷག་བསམ་གྱི་སྲི་ཞུ་བྱེད་
པའི་རྨང་གཞི་ཡིན་པས་གང་ཡིན་ཀྱང་བདག་གི་འཚོ་བ་དང་ཁ་བྲལ་མི་
ཐུབ་ཏེ་ཁྱེད་ལ་མཚོན་ན་ ཨ་མ་དང་ཆུང་མ་གཉིས་ཀ་མཁོ་བ་བཞིན་
ནོ། ། ཆོས་ལུགས་དགོས་བས་མི་རིགས་མི་དགོས་པ་ཞིག་དང་མི་རིགས་
དགོས་པས་ཆོས་ལུགས་མི་དགོས་པ་ག་ལ་ཡིན་ཏེ་མིག་སྔའི་བོད་ཀྱི་མི་
རིགས་འདི་མཁོ་བ་ནི་བོད་ཀྱི་ཆོས་ལུགས་འདི་མཁོ་བར་སོང་ལ། ཆོས་
ལུགས་འདི་མཁོ་བས་མི་རིགས་འདི་མཁོ་བར་སོང་བ་རེད། འདི་ནི་ལོ་
རྒྱུས་ཀྱིས་བཟོས་པ་ལས་ཕྱོགས་ཞེན་གྱི་སྐད་ཆ་ཞིག་གཏན་ནས་མིན།
68

དེ་ནི་མི་རིགས་དང་ཆོས་ལུགས་གྱི་འབྲེལ་བའི་སྟེང་ནས་བཤད་ན་
སྤྱིར་མི་རིགས་ཤིག་ཡིན་ན་ཆོས་ལུགས་དང་ལྡན་པའི་ངེས་པ་མེད་མོད།
ཆོས་ལུགས་དར་ཞིང་ལོ་རྒྱུས་ཡུན་རིང་བོ་ཞིག་འགོར་བའི་མི་རིགས་ཤིག་
ལ་མཚོན་ན་ཁོའི་གོམས་སྲོལ་དང་རིག་གནས་བཅས་ཕྱོགས་གང་ཐད་
ནས་ཆོས་ལུགས་ཀྱི་ཤུགས་རྐྱེན་ཐེབས་ཏེ་ཆོས་ལུགས་ཉམས་ཉེས་སུ་ཕྱིན་
ན་དེའི་རིག་གནས་དང་གོམས་སྲོལ་ཉམས་ཉེས་སུ་སོང་སྟེ་མི་རིགས་དེ་
ལའང་ཉམས་ཉེས་སུ་འགྲོ་ངེས་པ་རེད། དེ་ལས་ལྡོག་སྟེ་མི་རིགས་ཡོར་
རྒྱས་སུ་འགྲོ་ན་ཆོས་ལུགས་ཀྱང་ཡར་རྒྱས་འགྲོ་ངེས་རེད། གནས་ལུགས་
དེའི་སྟེང་ནས་བོད་ཀྱི་སྤྱི་ཚོགས་ལ་བལྟས་ན་ང་ཚོ་ཡང་དེ་བཞིན་ལས་མ་
འདས་ཤིང་དེ་བས་ངའི་བསམ་པར་ཤུགས་རྐྱེན་འདི་མ་ཡལ་བར་དུ་ཆོས་
ལུགས་མེད་པའི་བོད་རིགས་སུ་འགྱུར་ན་དེ་ནི་བོད་མི་རིགས་ཀྱི་ཕམ་ཁ་
ཞིག་ཡིན་པ་ཚོད་དཔག་བྱེད་ཐུབ་ཅིང་གལ་ཏེ་ཆོས་ལུགས་འདི་བོད་ཀྱི་
རིག་གནས་དང་གོམས་སྲོལ་དང་ཁ་བྲལ་ན་ད་གཟོད་ཆོས་ལུགས་མི་མཁོ་
བར་མི་རིགས་དགོས་ན་ཆོག་མོད། མིག་སྔའི་བོད་ཀྱི་གནས་བབས་
འདིར་བསམ་ན་ད་དུང་ཉེ་ན་ལོ་བརྒྱ་ལྷག་དང་རིང་ན་ལོ་ལྔ་བརྒྱའི་ཡན་
དགོས་ངེས་རེད། །
69

ཁ་དཔེར་ལྷ་བ་མོ་བ་རྩིས་པ་གསུམ། འཇིག་རྟེན་ཁམས་
ཀྱི་རྫུན་རྐྱལ་གསུམ། ཞེས་པ་འདིར་ཁྱེད་ལ་ལྟ་ཚུལ་ཅི་ཞིག་ཡོད།
འདི་གསུམ་དངོས་གནས་སྤྱི་ཚོགས་སྟེང་དུ་མི་མཁོ་བ་ཡིན་ནམ།
་ མཚོ་སྔོན་གསོ་རིག་སློབ་གླིང་། གཅོད་པ་རྒྱལ།
ལན། ལྷ་བ་མོ་བ་རྩིས་པ་གསུམ་བརྫུན་རྐྱལ་ཡིན་ཟེར་ན་དོན་
དངོས་དང་འགལ་ཏེ་དཔེར་ན་རྒྱ་སྐད་ཅི་ཡང་མི་ཤེས་པར་ཡུལ་ལྷ་བབས་
ན་རྒྱ་སྐད་ཤར་མར་བཤད་ཅིང་རང་ཉིད་མ་གཏོགས་པས་མི་ཤེས་པའི་
གསང་བ་ ལྷ་བབས་ན་ ཤ་ ར་ར་བཤད་ཐུབ་ ཅིང་། ལྕགས་ཁེམ་གྱིས་
བསློག་མི་ཐུབ་པའི་ས་རྡོ་ལྷ་བབས་ན་ལྷ་བའི་ལག་པས་སླ་མོས་བསློག་ཐུབ་
པ་དག་དངོས་སུ་མཐོང་ན་དེར་ཡིད་ཆེས་མི་བྱེད་ག་མེད་ཡིན་ལ་མོ་བ་
ཞིག་གིས་མི་ཞིག་གི་ལོ་ངོ་སུམ་ཅུའི་སྔོན་གྱི་གནས་ཚུལ་རང་གིས་ཀྱང་
བརྗེད་པ་དག་མོ་བཏབ་སྟེ་གསལ་བོར་བཤད་དེ་ཁོ་ལ་དྲན་བསླང་བ་དང་
ཡང་ང་ཚོ་སྡེ་བའི་ཁྱིམ་ཚང་ཞིག་ཏུ་ང་བརྒྱད་ལོར་ཕ་མས་གྱང་གསེབ་དུ་
སྐུ་ཞིག་སྦས་པ་ཕ་མ་འདས་པས་སུས་ཀྱང་མི་ཤེས་ནའང་མོ་བ་དེས་མོ་
བཏབ་སྟེ་རྟགས་བརྒྱབས་པ་ལས་བསློགས་ཏེ་ཐོན་པ་བདག་གིས་དངོས་
སུ་མཐོང་། ཡང་རྩིས་པས་རྩིས་ཕྲེང་འགའ་བརྒྱབས་ན་ཚན་རིག་གི་སྔོན་
ཐོན་ལག་རྩལ་སྤྱད་ན་མ་གཏོགས་པའི་མི་ཤེས་པའི་ཉི་འཛིན་ཟླ་འཛིན་
70

སྐར་ཆ་ཙམ་ཡང་མ་ནོར་བར་ཤེས་ཐུབ་པ་དག་མཐོང་ན་སུ་ཞིག་གིས་དེ་
དག་རྫུན་རྐྱལ་དུ་སྨྲ། འོན་ཀྱང་ལྷ་བ་མོ་བ་རྩིས་པ་རྫུན་མ་མང་བོས་རྒྱུ་
ནོར་ཁོ་ནར་དམིགས་ཏེ་མང་ཚོགས་བསླུས་པས་རྫུན་རྐྱལ་ཞེས་པའི་ཁ་
དཔེ་དེ་བྱུང་མོད་ཆོས་ལུགས་ཀྱི་ཆོ་ག་ཚད་ལྡན་ལྟར་བསྒྲུབས་ན་སྤྱི་ཚོགས་
སྟེང་དུ་ཆེས་དགོས་མཁོ་ལྡན་པ་ཞིག་ཡིན་པ་སྨོས་མ་དགོས་ལ་ད་ལྟའི་དུས་
ལྷ་བ་མོ་བ་རྩིས་པ་བརྫུན་མ་འབྱུང་བཞིན་པ་འདིས་ཀྱང་སྤྱི་ཚོགས་སྟེང་དུ་
ཉེར་མཁོ་ཆེ་བ་གསལ་བཤད་བྱས་ཡོད།
བོད་རྒྱལ་སྲོང་བཙན་སྒམ་པོས་ལྷ་ཆོས་དགེ་བ་བཅུ་དང་
མི་ཆོས་གཙང་མ་བཅུ་དྲུག་གི་ཁྲིམས་བཅོས་པ་དེ་ཚོས་སྲིད་
གཉིས་ལས་གཙོ་བོ་གང་ལ་དམིགས་ནས་གཏན་ལ་ཕབས་པ་རེད།
མཚོ་སྔོན་གསོ་རིག་སློབ་གླིང་། གཅོད་པ་རྒྱལ།
ལན། བློ་རྒྱ་ཡངས་པའི་ཆབ་སྲིད་པ་ཞིག་ཡིན་ན་ཁོས་ཆོས་ལ་
ཅི་འདྲ་དང་སྲིད་ལ་གནོད་པའི་ཆོས་ཁྲིམས་སྤེལ་མི་སྲིད་ཅིང་ཁོ་ཚོ་ལ་ཅི་
འདྲ་ཡོད་རུང་ཆོས་ལུགས་རྩ་མེད་དུ་གཏོང་མི་སྲིད། སྲོང་བཙན་སྒམ་པོ་
བོད་ཀྱི་ཆབ་སྲིད་པ་བླ་ན་མེད་པ་ཞིག་དང་སྐབས་དེར་ནང་བ་ཐོག་མར་
དར་བ་ཞིག་ཡིན་པ་དེའི་སྟེང་ནས་དཔྱད་ན་ལྷ་ཆོས་དགེ་བ་བཅུ་དར་རྒྱས་
ཀྱི་ཆེད་ཡིན་པ་ལས་ཆོས་ལུགས་ཁོ་ནའི་ཆེད་ཡིན་མི་སྲིད་ལ་ནང་བ་སངས་
71

རྒྱས་པའི་མི་ཆོས་དང་ལྷ་ཆོས་ཀྱི་ལྟ་བ་སྐབས་དེའི་བོད་ཀྱི་སྤྱི་ཚོགས་ལ་
དགེ་མཚན་ཆེན་པོ་ཐོན་པ་དེ་ནི་སྲོང་བཙན་སྒམ་པོས་བོད་དུ་ནང་ཆོས་
སྤེལ་བའི་རྒྱུ་རྐྱེན་གཙོ་བོ་ཡིན་ཏེ་དེ་ནི་རིགས་པའི་གཞུང་ལུགས་ཀྱི་སྟེང་
ནས་ལྟ་བ་ཆེས་མཐོ་ཞིང་དགེ་མཚན་ལྡན་པ་ཞིག་ཡིན་པས་ད་ལྟའང་སྤྱི་
ཚོགས་ཀྱི་ངོས་ནས་ནང་དུ་ནུབ་ཕྱོགས་རྒྱལ་ཁབ་ཏུ་དར་ཞིང་འཕེལ་བ་
ཡིན་ནོ། །
བླ་མས་རིག་མ་བསྟེན་ན་དེའི་མཛད་པར་སྨྲ་ལ་གྲྭ་བས་
བུད་མེད་སྤྱད་ན “ གྲྭ་ལོག” ཞེས་དམོད་པའི་རྒྱུ་མཚན་གང་།
བླ་མ་ལ“ བླ་ལོག” ཏུ་མི་འབོད་པའི་རྒྱུ་མཚན་གང་། །
ལྷ་ས། ཕྱག་རྡོར།
ལན། དེའི་རྒྱུ་མཚན་ནི་ཁོར་ཡུག་དང་སེམས་ཁམས་ཀྱི་བག་
ཆགས་ལས་བྱུང་བ་ལས་བླ་མ་ཡིན་ནའང་འདྲ། གྲྭ་བ་ཡིན་ནའང་འདྲ།
ཚང་མས་རབ་ཏུ་བྱུང་ན་ཚུལ་ཁྲིམས་སྲུང་དགོས་པ་འདྲ་འདྲ་ཡིན་ལ་ཚུལ་
ཁྲིམས་མ་བསྲུངས་པའི་ཉེས་པའང་འདྲ་འདྲ་ཡིན། མིག་སྔའི་བླ་མའི་
མཛད་པ་ཞེས་བླ་མའི་ཉེས་པ་འགེབ་པ་འདིས་དེར་དད་པ་ཡོད་པ་ཞིག་
ཡིན་ན་དད་ལོག་མི་འབྱུང་བའི་དགོས་པ་ཡོད་རུང་། སྤྲུལ་སྐུ་རྐྱལ་སྟོང་
འགའ་རེས་མང་ཚོགས་ཀྱི་དད་པ་བེད་སྤྱད་ནས་མགོ་སྐོར་གཏོང་བ་ནི་

སངས་རྒྱས་བསྟན་པ་དང་མི་རིགས་ཀྱི་ལ་རྒྱ། སྤྱི་ཚོགས་ཀྱི་ཁེ་ཕན་ཉེན་
སེལ་བརྟན་འགྱུར་ལ་གནོད་པས་དགག་པ་གཏང་དགོས། ཡིན་ནའང་
གྲྭ་བ་ཕལ་བ་ཡིན་རུང་སྡོམ་མགོ་མ་ཐུབ་པར་བུད་མེད་ལ་སྤྱད་ན་ཉེས་
ཤིན་ཏུ་ཆེ་རུང་སྐྱེས་པོ་རང་འགའ་བའི་སྨད་བྱ་ཞིག་ཏུ་མི་འོས་ཏེ་བདག་
ཅག་གི་སྟོན་པས་ཁོང་གི་བསྟན་པ་ལ་གོས་ངུར་སྨྲིག་བགོས་པ་ཙམ་ཡང་མ་
འོངས་པའི་རྗེ་བཙུན་བྱམས་པའི་སྐབས་སུ་ལམ་སྣ་ཟིན་པར་གསུངས་
ཤིང་སྐྱེས་པོ་གཞན་རྣམས་རི་དྭགས་ལྟ་བུ་ལ་གྲྭ་བ་སྡོམ་ལྡན་རྣམས་སེང་གེ་
ལྟ་བུ་དང་ཚུལ་ཁྲིམས་ཉམས་པ་སེང་གེ་ཤི་བའི་རོ་ལྟ་བུ་ཡིན་རུང་རི་
དྭགས་གཞན་ལས་ཁྱད་དུ་འཕགས་པར་གསུངས་ཤིང་ཇི་སྐད་དུ། མེ་
ཏོག་ཙམ་པ་ཀ་ནི་རྒས་གྱུར་ཀྱང་། ། མེ་ཏོག་ཕལ་བ་གཞན་ གྱི་དོ་ཟླ་
མིན། ། ང་ཡི་ཉན་ཐོས་ཚུལ་ཁྲིམས་ཞིག་གྱུར་ཀྱང་། ། སྐྱེས་པོ་ཕལ་བ་
རྣམས་ཀྱིས་དོ་ཟླ་མིན། ། ཞེས་གསུངས་པས་སོ། །
སྲོལརྒྱུན་གྱི་ལྟ་བའི( ཆོས་ལུགས） སྟེང་ནས་བུད་མེད་ནི་
ཆོས་ཀྱི་བགེགས་སམ་བདུད་དུ་འདོད་མོད། དགེ་ཆོས་སོགས་
ཀྱིས་མེད་དུ་མི་རུང་བའི་དཔེ་རུ་འགོད་དོན་ཅི།
ལྷོ་སོ། ཕྱག་རྡོར། ཟི་ལིང་། གཅོད་པ་རྒྱལ།
ལན། སྲོལ་རྒྱུན་གྱི་ལྟ་བ་ཡིན་ནའང་འདྲ། ཆོས་ལུགས་ཀྱི་ལྟ་

བ་ཡིན་ནའང་འདྲ། བུད་མེད་ནི་ཆོས་ཀྱི་བགེགས་སམ་བདུད་དུ་ནམ་
ཡང་མི་འགྲོ་བས་ཚང་མས་ཆོས་བསྒྲུབ་ན་འཚང་རྒྱ་ངེས་པ་ཡིན་ཏེ་དཔེ་
གསལ་བོ་ཞིག་གིས་བཤད་ན་ནང་བའི་བསྟན་པར་ཕོ་མོ་འདྲ་མཉམ་ཡིན་
ཏེ་སྟོན་པའི་འཁོར་རྣམ་བཞིའི་ནང་དུ་དགེ་བསྙེན་མ་དང་དགེ་སློང་མ་ནི་
བུད་མེད་ཡིན་པས་ཆོས་ཀྱི་བགེགས་སམ་བདུད་ཅིག་སྟོན་པའི་འཁོར་གྱི་
ནང་དུ་འཇོག་གམ།
ཡིན་ནའང་གཞུང་མང་བོར་བུད་མེད་ཆོས་ཀྱི་བགེགས་སུ་བཤད་
ཡོད་པ་ནི་སྐྱེས་པ་ཞིག་ཆོས་བསྒྲུབ་པར་བུད་མེད་ལ་ཆགས་ན་གེགས་སུ་
འགྲོ་བས་དགོས་པ་དེའི་ཆེད་དུ་གསུངས་པ་ཡིན་ལ་དེ་བཞིན་བུད་མེད་
ཅིག་ཆོས་བསྒྲུབ་པ་ལ་སྐྱེས་པར་ཆགས་ན་དེ་ཡང་ཆོས་ཀྱི་བར་ཆད་དུ་འགྲོ་
བས་གཞུང་མང་བོར་བདུད་དུ་བཤད་པ་བཞིན་དེ་ནི་བུད་མེད་དང་སྐྱེས་
པ་ལ་ཕན་ཚུན་བལྟས་ས་བལྟོས་འཇོག་གིས་བཤད་པ་ཡིན་པ་ལས་སྤྱིར་
བུད་མེད་བདུད་དམ་སྐྱེས་པ་བདུད་དུ་བཤད་པ་ག་ལ་ཡིན། བུད་མེད་
ཅིག་གམ་སྐྱེས་པ་ཞིག་གིས་ཆོས་བསྒྲུབ་འདོད་ན་གང་ཞིག་ལ་ཆགས་པས་
རང་གི་དགེ་བ་ལ་བར་དུ་གཅོད་ན་དེ་ནི་བདུད་ཡིན་ཏེ་དགེ་བ་ལ་བར་དུ་
གཅོད་པ་བདུད་ཀྱི་མཚན་ཉིད་དུ་བཤད་པས་སོ། །

བུད་མེད་ཀྱི་གོ་གནས་ནི་ནང་བའི་བསྟན་པའི་གལ་ཆེ་སྟེ་བུད་མེད་
མེད་ན་སེམས་ཅན་ཐམས་ཅད་མར་ཤེས་སུ་བསྒོམ་ཚུལ་མེད་ལ་དེ་མེད་ན་
སེམས་བསྐྱེད་ཡ་མེད་ཅིང་སངས་རྒྱས་ཀྱང་མེད་པས་ན་ནང་བ་སངས་
རྒྱས་པའང་ག་ལ་ཡོད་དེའི་ཕྱིར། བུད་མེད་ནི་མེད་དུ་མི་རུང་བ་ཡིན་ལ་
སྐྱེས་པའང་མེད་དུ་མི་རུང་བ་ནི་ཆོས་དང་འཇིག་རྟེན་གང་གི་དབང་དུ་
བྱས་ཀྱང་འགལ་བ་མེད་དོ། ། ལྷག་པར་གསང་སྔགས་ཀྱི་སྐབས་སུ་བུད་
མེད་ལ་སྨད་པ་བྱས་ན་རྩ་ལྟུང་འབྱུང་ལ་སྐྱེས་པ་ལ་སྨད་ན་རྩ་ལྟུང་མི་
འབྱུང་བ་ནི་བུད་མེད་སྐྱེས་པ་ལས་ཀྱང་དོ་སྣང་དང་མཐོངས་ཆེན་བྱེད་
པའི་རྟགས་ཡིན་ནོ། །
སངས་རྒྱས་ཆོས་གཞུང་ལས་བུད་མེད་སོགས་ཆོས་ཐམས་
ཅད་བདེན་པར་མ་གྲུབ་པར་གསུངས་པ་བདེན་ན་བདེན་པར་
མེད་པ་ཞིག་ལ་སྤྱད་ན་ཉེས་པ་ཅི་ལྟར་ཡོད་པ་དང་། རབ་བྱུང་
ལས་བུད་མེད་བསྟན་མི་ཆོག་པའི་རྒྱུ་མཚན་ཅི་ཡིན། །
ལྷ་ས། ཕྱག་རྡོར།
ལན། བདེན་པར་མེད་ཅེས་པ་ནི་གཏན་ནས་མེད་ཅེས་པའི་
དོན་མིན་དེ་དཔེར་ན་ཕོར་བ་ཞིག་ཏུ་ཇ་བླུད་ན་ཇ་ཕོར་ཡིན་མོད་ཇ་ཕོར་
ཡིན་པ་ཁོའི་རང་སྟེང་ནས་བདེན་པར་གྲུབ་པ་ཡིན་ན་ཆང་བླུད་ནའང་ཇ་
75

ཕོར་ཡིན་དགོས་མོད་དེ་མིན་ཏེ་ཆང་བླུགས་ན་ཆང་ཕོར་དང་ཁ་ཧྥེ་བླགས་
ན་ཁ་ཧྥེའི་ཕོར་བར་གྱུར་པས་དེ་དག་ཁོའི་རང་སྟེང་ན་བདེན་པར་མེད་དེ་
ཇ་ཕོར་དང་ཆང་ཕོར་ཞེས་པ་ནི་ཆ་ཤས་དེ་དག་གི་ཚོགས་པར་ཕོར་བ་
ཞེས་མིང་གིས་བཏགས་པ་ཙམ་ལས་དེའི་ལོགས་སུ་ཕོར་བ་ཞེས་པ་ཞིག་
མེད། དེ་བཞིན་མེ་ཡང་བདེན་པར་མ་གྲུབ་པ་ཡིན་ཡང་དེས་སྲེག་པར་
བྱེད་ལ་ཆང་ཡང་བདེན་པར་མ་གྲུབ་ཡང་དེས་མྱོས་པར་བྱེད་པ་བཞིན་
འཇིག་རྟེན་གྱི་དགེ་སྐྱོན་ཐམས་ཅད་དེ་བཞིན་བྱ་དགོས། འོན་ཀྱང་ཁྱིམ་
ཚང་བློས་གཏོང་མི་ནུས་པ་ཞིག་གིས་ཆོས་བསྒྲུབ་ན་བུད་མེད་ཀྱིས་མི་རུང་
སྙམ་མི་དགོས་ཏེ་དགེ་བསྙེན་ཕོ་མོ་སུ་ཡིན་རུང་རང་རང་ལ་བཟའ་ཚང་
ཡོད་ཆོག་ཅིང་བཟའ་ཚང་མི་དགོས་ཤིང་འཇིག་རྟེན་བློས་གཏང་ཐུབ་པ་
ཞིག་ཡིན་ན་རབ་བྱུང་བསྒྲུབ་ཆོག་ཅིང་རབ་ཏུ་བྱུང་བ་ནས་བུད་མེད་
བསྟེན་མི་རུང་སྟེ་རབ་བྱུང་བས་བུད་མེད་བསྟེན་མི་རུང་བ་སངས་རྒྱས་ཀྱི་
བཅས་པ་ཡིན་པའི་ཕྱིར་ཏེ་དཔེར་ན་མང་ཚོགས་ཕལ་བས་ཆོས་ལ་དད་པ་
བྱས་ན་སྐྱོན་མེད་ན་གུང་ཁྲན་ཏང་གིས་དད་པ་བྱས་ན་སྐྱོན་ཡོད་པ་གུང་
ཁྲན་ཏང་གི་སྒྲིག་ལམ་ཡིན་པ་ལྟར་རོ། །
མི་རིགས་ཤིག་གམ་རྒྱལ་ཁབ་ཅིག་བརྟན་པོར་ཚུགས་ན་
6

ཆོས་སྲིད་གཉིས་ཀྱི་གཙོ་བོ་གང་། རྒྱུ་མཚན་ཅི།
ཀོས་ནན་ཆ་ཚང་སློབ་གྲྭ། སྒྲོལ་མ་ཚེ་བརྟན། །
ལན། མི་རིགས་ཀྱི་འདུ་ཤེས་ནི་མི་རིགས་བརྟན་པོར་ཚུགས་
པའི་གཞི་ཡིན་ཏེ། མི་རིགས་འདུ་ཤེས་ཞེས་པ་ནི་ཤ་རུས། ལོ་རྒྱུས་དང་
རིག་གནས། ཆོས་ལུགས་བཅས་ཐུན་མོང་གི་སྟེང་ནས་གཞི་ཚུགས་པ་
རེད། དེ་མིན་ཕན་ཚུན་དགྲར་འཛིན་ གྱི་འདུ་ཤེས་དང་རང་ཆེ་རང་
བཙན་གྱི་འདུ་ཤེས་སོགས་ཀྱིས་ཐུན་མོང་གི་འདུ་ཤེས་དེ་ཞིག་ནས་རང་
རང་གི་འདུ་ཤེས་འབྱུང་ལ་དེ་ནི་བརྟན་པོར་ཚུགས་མི་ཐུབ་པའི་རྒྱུ་རྐྱེན་
ཉག་ཅིག་རེད་ལ། དེ་ནི་ཆབ་སྲིད་ཀྱི་སྟེང་ནས་ཐག་ཆོད་པ་ཞིག་གཏན་
ནས་མིན།
འཛམ་གླིང་ན་ཆབ་སྲིད་སྐྱོང་བའི་རྒྱལ་ཁབ་ཤིན་ཏུ་མང་ནའང་
ཆབ་སྲིད་བརྟན་པོར་ཚུགས་པའི་རྒྱལ་ཁབ་དེ་འདྲ་མང་བོ་མེད། རྒྱུ་
མཚན་ནི་ཆབ་སྲིད་ཀྱིས་དམངས་ཚོགས་ཀྱི་དགོས་མཁོ་སྐོང་མ་ཐུབ་པ་
དང༌། ཆབ་སྲིད་པས་ཐུན་མོང་གི་འདུ་ཤེས་དོར་དེ་རང་གི་དགོས་མཁོ་
སྒྲུབ་པ་སོགས་རེད། དེ་ལྟ་ནའང་ཐུན་མོང་གི་འདུ་ཤེས་དང་ཐུན་མོང་
གི་ཁེ་ཕན་བསྒྲུབ་པའི་ཆབ་སྲིད་ཅིག་བྱུང་ན་དེ་ནི་མི་རིགས་དེའམ་རྒྱལ་
ཁབ་དེའི་དམངས་ཚོགས་ཀྱི་ཐུན་མོང་གི་དགོས་མཁོ་སྐོང་ཐུབ་ཅིང་དེ་

ཡིན་ན་ད་གཟོད་རྒྱལ་ཁབ་བརྟན་བརླིང་ཡོང་ཐུབ་པ་རེད། རྒྱལ་ཁབ་
བརྟན་བརླིང་ཡོང་བ་ལ་ཆོས་ལུགས་ཀྱི་ནུས་པ་ཆེན་པོ་འདོན་ཐུབ་སྟེ་གལ་
ཏེ་ཆབ་སྲིད་ཀྱི་སྟེང་ནས་བརྟན་བརླིང་ཡོང་བ་ལ་དེའི་ཆོས་ལུགས་རིག་
གནས་ཀྱི་སྟེང་ནས་རྐྱང་ནུས་པ་གལ་ཆེན་འདོན་དགོས་པ་རེད།
དེ་ནི་ཨ་རི་ནས་མི46000ལྷག་ཟླ་རེར་མ་མཐའ་ཡང་ཁ་བཏོན་
ཐེངས་རེ་བྱེད་མཁན་ཚོས་ཆང་འཐུང་བ་དང་། དུ་བ་འཐེན་པ། ཆང་
འཐུང་གིས་རླངས་འཁོར་བསྐོར་ནས་སྲོག་ཉེན་བྱུང་ཚད་དད་པ་མེད་པ་
དག་ལས་ལྡབ་གཅིག་གིས་དམའ་ཞིང་། HARVARDསློབ་གྲྭ་ཆེན་
མོའི་དཔལ་འབྱོར་ རིག་ པའི་ མཁས་ པ Richard fneemanགྱིས་
བརྟག་དཔྱད་ཞིབ་མོ་བྱས་རྗེས་དད་པ་ཡོད་པའི་མིའི་ཁྲིམས་འགལ་གྱི་
ཚད་དེ་དད་པ་མེད་པ་ལས59 % དམའ་ལ་དད་པ་ཡོད་པའི་སློབ་མ་ཚོའི་
སྦྱངས་འབྲས་ལེགས་པ། དར་མ་ཚོའི་ལས་ཀ་བརྟན་པ། ཉེས་ཅན་ཚོ་
བཙོན་ཁང་ནས་བུད་རྗེས་དད་པ་རྙེད་ནས་སླར་ཡང་བཙོན་ཁང་དུ་ལྷུང་
རྒྱུ་ཉུང་བ། ནམ་རྒྱུན་ཡང་ནས་ཡང་དུ་བཙོན་ཁང་དུ་ཡོང་མཁན་ནི་
དད་པ་རྩ་བ་ནས་མེད་པའི་ཉེས་ཅན་ཤ་སྟག་རེད་ཟེར། །
བོད་རིག་པ་ཞིག་ཡིན་ཚེ་ནང་བའི་ཆོས་གཞུང་ལ་ཆ་རྒྱུས་

ཡོད་པ་ཞིག་མ་མཐར་ཡང་ཡིན་དགོས་པར་བསམ། འོན་ཀྱང་
བོད་རིགས་སློབ་གྲྭ་ཆེན་མོ་བ་དང་སློབ་གྲྭའི་ཤེས་ཡོན་ཅན་
རྣམས་ལ་འདི་སྐོར་གྱི་ཤེས་ཚད་ཅི་ཡང་མེད་པ་འདིར་ལྟ་ཚུལ་ཅི་
ཡོད།
《དུས་ཀྱི་མེ་ལོང་རྩོམ་སྒྲིག»ཁང་།
ལན། རིག་གནས་འདུ་ཤེས་ནི་མི་རིགས་ཀྱི་འདུ་ཤེས་ཀྱི་རྨང་
གཞི་རེད། གལ་ཏེ་རིག་གནས་ཀྱི་འདུ་ཤེས་མེད་ཚེ་ཁྱོད་རང་ག་འདྲ་
ཞིག་ཡིན་རུང་མི་རིགས་ཀྱི་འདུ་ཤེས་ཡོད་མི་སྲིད་མི་རིགས་ཀྱི་འདུ་ཤེས་
མེད་ཚེ་ང་རང་མི་རིགས་དེ་ཡིན་ཞེས་བརྗོད་ཀྱང་སྙིང་བོ་ཅི་ཡང་མེད། །
བོད་ཀྱི་རིག་གནས་ནི་ནང་ཆོས་ལས་ལོགས་སུ་མེད་དེ་ནང་ཆོས་མི་
ཤེས་པའི་བོད་རིག་པ་ནི་བོད་རིག་པ་མིན་ལ། ནང་ཆོས་ལ་ཆ་རྒྱུས་ཅི་
ཡང་མེད་ན་དེ་བོད་མི་རིགས་ལ་ཆ་རྒྱུས་ཅི་ཡང་མེད་པ་ཞིག་ཏུ་ཟད་པས།
རང་ཉིད་མི་རིགས་འདིའི་ཤ་དང་རུས་པ་ལས་གྲུབ་ཀྱང་ཆེས་ཡིད་སྐྱོ་བ་
ཞིག་ཡིན།
དགའ་བ་དང་མོས་པ། ཡིད་ཆེས་མ་ཡིན་པའི་དད་པ་
ཞིག་ཡོད་དམ། བདེན་ལུགས་གཙོའམ་དད་པ་གཙོ།
རྩེ་ཁོག ཀུན་ཐར་རྒྱལ།

ལན། དད་པ་ཞེས་པ་ནི་མངོན་པ་ཀུན་བཏུས་ལས། དད་པ་
གང་ཞེ་ན། ཡོད་པ་ཉིད་དང་། ཡོན་ཏན་ཅན་དང་། ནུས་པ་རྣམས་
ལ་མངོན་པར་ཡིད་ཆེས་པ་དང་། དང་བ་དང་། འདོད་པ་སྟེ་འདུན་
པའི་རྟེན་བྱེད་པའི་ལས་ཅན་ནི། ། ཞེས་པ་ལྟར་དང་བའི་དད་པ་དང་།
ཡིད་ཆེས་ཀྱི་དད་པ། མངོན་འདོད་ཀྱི་དད་པ་གསུམ་ཡོད། དང་བའི་
དད་པ་ནི་ཡོན་ཏན་ཅན་ཡོན་ཏན་དུ་མཐོང་བས་སེམས་དང་ཁ་སྐྱེ་བ་ཡིན་
ལ། ཡིད་ཆེས་ཀྱི་དད་པ་ནི་རྟེན་འབྲེལ་དང་ལས་འབྲས་བྱ་བྱེད་སོགས་
བསམ་ནས་ཡིད་ཆེས་རྙེད་པ། མངོན་འདོད་གྱི་དད་པ་ཡོན་ཏན་ཅན་
ཡོན་ཏན་དུ་མཐོང་ནས་མངོན་པར་འཐོབ་འདོད་ཀྱི་བློ་རེད།
དེ་བས་བདེན་ལུགས་ནི་དད་པའི་སྔོན་འགྲོ་སྟེ་བདེན་ལུགས་མེད་
ན་དད་པ་མེད་ལ་དད་པ་མེད་ན་བདེན་ལུགས་ལ་རིན་ཐང་མེད་ཅིང་
བདེན་ལུགས་ཀྱི་བདེན་པའི་ནུས་པ་གདོན་མི་ཐུག་རགས་པའི་སྒོ་ནས་
བཤད་ན་ཚན་རིག་དར་རྒྱས་སུ་འགྲོ་བ་ལ་དེའི་བྱ་བྱེད་དང་ཕན་ནུས་
སོགས་ཤེས་ནས་ཡིད་ཆེས་པའི་དད་པ་དེ་དགོས་ལ་དེ་མེད་ན་དོན་དུ་མི་
གཉེར་བས་ཡར་རྒྱས་སུ་གཏོང་མི་ཐུབ་ཅིང་། གནད་འདི་མ་ཤེས་པའི་
དབང་གིས་འགའ་ཞིག་གིས་ཚན་རིག་ལ་ བདེན་ལུགས་གཙོ་ལ་ ཆོས་
80

ལུགས་ལ་དད་པ་གཙོ་ཞེས་རང་མཚང་མངོན་པའི་སྐད་ཆའང་བཤད་
བཞིན་ཡོད་དེ་དེ་དག་གིས་དད་པ་ཞེས་པའི་ཧ་མ་གོ་བར་ཉོག་བཤད་བྱས་
པ་ཞིག་རེད།
ནང་བསྟན་གྱི་ངོས་ནས་བཤད་ན་དད་པ་ནི་ཡོན་ཏན་ཐམས་ཅད་
ཀྱི་མ་ལྟ་བུ་ཡིན་ཏེ་ནང་བསྟན་གྱི་དད་པ་དེ་ནི་བདེན་ལུགས་ལས་སྐྱེས་
པའི་དད་པ་སྟེ་ཤེས་རབ་དང་འབྲེལ་བའི་དད་པ་ལས་བདེན་ལུགས་མེད་
ན་དད་པའི་གཞི་མེད་པའི་ཕྱིར་ཏེ། དད་པ་ནི་ཡོན་ཏན་ཐམས་ཅད་ཀྱི་
གཞི་བརྩོན་འགྲུས་སྐྱེ་མིན་དེ་དོན་གཉེར་གྱི་འདུན་པ་ཡོད་མེད་ལ་བལྟས་
ཤིང་འདུན་པ་སྐྱེ་བ་ལ་ཡིད་ཆེས་དད་པ་དགོས་ཏེ་དད་པ་མེད་ན་དོན་
གཉེར་གྱི་འདུན་པ་མི་འབྱུང་བའི་ཕྱིར་རོ། །
དེང་དུས་གླང་དར་མར་དགའ་མཁན་ཇེ་མང་དུ་སོང་སྟེ་
ལྷ་ལུང་དཔལ་རྡོར་ལོ་རྒྱུས་ཀྱི་ཉེས་ཅན་ཡིན་ཟེར་མཁན་ཤིན་ཏུ་
མང་། ལ་ལས་ལྷ་ལུང་དཔལ་རྡོར་རྒྱལ་སར་མ་བཞུགས་པར་
མདོ་སྨད་དུ་འབྲོ་དོན་ཅི་ཡིན་ཟེར། ངའི་བསམ་པར་དེ་ནི་ཆ་མི་
ཚང་བའི་ལྟ་བ་ཡིན་སྙམ་མོད། འོན་ཀྱང་ཆབ་སྲིད་ཀྱི་ལྟ་བའི་ཆ་
ནས་བལྟས་ན་འདིར་གདེང་འཇོག་ག་འདྲ་བྱེད་པ་དང་ཆོས་

ཕྱོགས་ཀྱི་ལྟ་བས་བལྟས་ན་འདིར་གདེང་འཇོག་ག་འདྲ་བྱེད་མིན་
མི་ཤེས་པས་ཁྱེད་ཚོས་ལན་གསལ་བོ་ཞིག་འདེབས་པར་ཞུ།
མང་རའི་དགོན་ཆེན། སྐྱ་རེངས། །
ལན། དེང་གི་ན་གཞོན་དག་ གླང་དར་མ་ལ་དགའ་ཞིང་
དཔལ་རྡོར་ལོ་རྒྱུས་ཀྱི་ཉེས་ཅན་ཡིན་ཟེར་བ་ནི་ལོ་རྒྱུས་ལ་དབྱེ་ཞིབ་བྱེད་
མ་ཐུབ་པའི་སྐྱོན་དུ་མ་ཟད་བདེན་དོན་ལ་མི་དཔྱོད་ཅིང་གཡམ་ལ་རྒྱུགས་
དགའ་བའི་སྐྱོན་ཡང་ཡོད། ཁོ་ཚོའི་བསམ་དོན་ནི་ཆོས་ལུགས་བསྣུབས་
པར་དགའ་སྤྲོ་སྐྱེས་པ་ཙམ་ལས་དེའི་འབྲས་བུ་བོད་བཙན་པོའི་རྒྱལ་ཁབ་
ཐོར་བའི་ཆབ་སྲིད་ཀྱི་ནོར་འཁྲུལ་དེར་དབྱེ་ཞིབ་བྱེད་མ་ཐུབ་པ་རེད།
ཆོས་ལུགས་པས་གླང་དར་མ་བདུད་ཀྱི་སྤྲུལ་བ་ཡིན་ཟེར་བ་མ་
དགའ་བའི་གཏམ་ཡིན་སྲིད་ཀྱང་བག་མེད་པ་ལ་དགའ་ཞིང་ཨུ་ཚུགས་ཆེ་
བ་སོགས་ཀྱི་བཤད་ཚུལ་དེ་ངེས་པར་ཁས་ལེན་དགོས་ཏེ 《ཐང་ཡིག་
གསར་མ》 ལས། དར་མ་ནི་ཆང་འཐུང་བ་དང་རི་དྭགས་རྔོན་པར་
དགའ་ཞིང་བུད་མེད་ལ་ཆགས་པ། གཏུམ་སྤྱོད་ཅན་ཞིག་ཀྱང་ཡིན་པས་
འབངས་ལ་དྲིན་སྐྱོང་མ་ཐུབ་པས་ རྒྱལ་ ཁབ་ནང་ནས་འཁྲུགས་ཞེས་
ཕྱོགས་ལྷུང་མེད་པར་གཟུ་བོའི་ངང་བཤད་པ་འདི་ལ་རིན་ཐང་ངེས་ཅན་
ཞིག་ཡོད། །

ཆབ་སྲིད་ཀྱི་ལྟ་བའི་སྟེང་ནས་དཔྱད་ན་ཁོ་ནི་ཕམ་ཁ་རང་སྟེང་དུ་
ལེན་མཁན་ཞིག་རེད། ཆབ་སྲིད་པ་ཞིག་ཡིན་ཚེ་ཁོས་ཆབ་སྲིད་བཅོས་
བསྒྱུར་མ་བྱས་གོང་དེ་བྱེད་པའི་དུས་ཚོད་ཐོན་མིན་དང་བྱེད་སྟངས་
མཇུག་འབྲས་བཅས་ཚང་མར་ཚོད་དཔག་བྱ་དགོས། དེ་མིན་ཆབ་སྲིད་
པ་ཞིག་གི་གྲས་སུའང་མི་ཚུད། དེ་བས་ གླང་དར་མས་ ཆབ་སྲིད་ཀྱི་
མཇུག་འབྲས་ལ་མ་བལྟས་ཤིང་སྤྱི་ཚོགས་ཀྱི་གནས་བབས་ཀྱང་མ་བསམ་
པར་བཅོས་བསྒྱུར་བྱས་པ་མ་ཟད་བཅོས་བསྒྱུར་ཐལ་དྲགས་པ་སྟེ་དེ་ནི་
དམངས་ཚོགས་ཀྱི་བདེ་སྡུག་བསམ་པས་ཡིན་ཟེར་ན་འགྲེལ་མི་ཆགས་པ་
ཞིག་སྟེ་ཁོ་ནི་ཆོས་ལུགས་ལ་བརྙས་བཅོས་བྱེད་མཁན་ཞིག་ཡིན་པ་གྲྭ་བ་རི་
དྭགས་རྔོན་པར་བཏང་བ་དང་སྐྱ་སར་ཕབ་པ། ནག་ཆང་ལ་མ་ཕབ་ན་
སྲོག་གཅོད་པ་སོགས་ཀྱིས་གསལ་བོར་མཚོན་ཐུབ། དེ་མིན་འབངས་ཀྱི་
ཁུར་བོ་བསམ་པ་ཡིན་ན་གྲྭ་བ་དག་གནས་ནས་སྐྱོད་པའམ་སོ་ནམ་བྱེད་དུ་
བཅུག་སྟེ་རང་ཁ་རང་གསོ་བྱ་ཆོག་པ་ནི་སྐྱེ་བོ་ཕལ་བའི་ཡིད་ལའང་འཆར་
ཐུབ་པ་རེད། དེ་ལྟར་སྤྱི་འབངས་ཀྱི་ཐོབ་ཐང་ལས་བརྒལ་བའི་གཉའ་
གནོན་བྱས་ན་འོས་ལངས་བྱ་སྲིད་པ་ནི་སྨོས་མེད་ཡིན་ཏེ་ལྷ་ལུང་དཔལ་
རྡོར་ནི་འོས་ལངས་མི་སྣའི་ཁྲོད་ཀྱི་དྲག་པོའི་མི་སྣ་ཞིག་སྟེ་ཁོ་ནི་གྲྭ་བ་ཞིག་
83

ཡིན་པའི་ཆ་ནས་མ་བསྡད་པར་དྲག་པོའི་འོས་ལངས་བྱས་པ་རེད། ཁོ་
ལ་མཚོན་ན་ཆབ་སྲིད་ཀྱི་ལྟ་བ་ཅི་ཡང་མེད་པའི་འཁོན་འཛིང་རིང་ལུགས་
པ་ཞིག་སྟེ་ཁོའི་གྲོགས་པོ་དང་སློབ་དཔོན་གསོད་ཅིང་བརྙས་བཅོས་བྱེད་
པའི་སྐབས་དེར་ཤི་བར་སྒུག་ནས་བསྡོད་པ་མ་ཡིན་ལ་དེ་ཡང་མི་ཞིག་ཡིན་
པའི་ཆ་ནས་བྱེད་སྲིད་པ་ཞིག་རེད། འོན་ཀྱང་ཁོ་ལ་རྒྱབ་རྟེན་ཅི་ཡང་
མེད་པས་ཤ་འཁོན་དེ་ལས་སྔངས་སྐྲག་གིས་འབྲོ་དགོས་པ་སྨོས་མེད་རེད།
གླང་དར་ལ་མཚོན་ན་དེ་འདྲའི་བླུན་རྨོངས་ཀྱིས་ཐལ་དྲགས་པའི་
བཅོས་བསྒྱུར་དེ་ལས་ཁོང་གི་ཚེ་སྲོག་དང་བདེ་ཐང་ལ་ཉེན་ཁ་ཡོད་པ་སྨོས་
མེད་ཡིན་མོད་ཁོང་གིས་དེའི་སྐབས་སུ་ཉེན་ཁ་དེ་མ་ཤེས་པར་མིག་མངས་
རྩེ་ནས་སྡོད་པ་ནི་རྒྱལ་ཁབ་ཀྱི་བདེ་འཇགས་ཅི་ཡང་མི་བསམ་པའི་མུན་
འཐོམ་རིང་ལུགས་ཀྱི་ཆབ་སྲིད་པ་ཞིག་ཡིན་པ་གསལ་བོར་མཚོན་པ་རེད།
དེ་བས་ཁོང་གིས་བཅོས་བསྒྱུར་དེས་འབངས་ཀྱིས་ཁྲོམ་སྐོར་བྱེད་པའི་
གནད་དོན་དེ་བྱུང་མོད་ཞིབ་ཏུ་བསམས་ན་དེ་ནི་ཆོས་ལུགས་དང་འབྲེལ་
བ་ཙམ་དུ་མ་ཟད། 《ཐང་ཡིག་》ལས་བཤད་པའི“འབངས་དྲིན་གྱིས་
སྐྱོང་མ་ཐུབ་པ”དེའང་ཡིན་ངེས་རེད།
བོད་སིལ་བུར་ཐོར་བའི་རྒྱུ་རྐྱེན་མང་ནའང་གཙོ་བོ་གླང་དར་མ་

རང་ལ་སྐབས་དེའི་སྤྱི་ཚོགས་ལ་བཅོས་བསྒྱུར་བྱེད་པའི་ནུས་པ་མེད་ཅིང་
དེའི་འགན་ མི་ ཐེག་ བཞིན་ དུ་ ཕོ་ ཚོད་ བྱས་ པ་ དེར་ ཐུག་ པ་ རེད་ དེ།
དཔེར་ན་སུའུ་ལན་འཐོར་བ་རྒྱུ་རྐྱེན་མང་ནའང་གཙོ་བོ་གྷོ་པ་ཆོད་ཀྱིས་
བཅོས་བཅོས་ལམ་ལྷོངས་མ་བྱུང་བ་བཞིན་རེད།
བོད་དུ་ཆོས་སྲིད་ཟུང་འབྲེལ་གྱི་ལམ་ལུགས་བྱུང་བ་ནས་
བཟུང་དགེ་མཚན་ཅི་ཞིག་ཐོན་ཡོད་པ་དང་། ཉམས་ཉེས་ཅི་
ཞིག་ཐོན་ཡོད་པར་ཁྱོད་ལ་ལྟ་ཚུལ་ག་འདྲ་ཡོད།
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན། .
ལན། ང་ཚོས་ལོ་རྒྱུས་ལ་ཞིབ་འཇུག་བྱེད་པ་ནི་དེ་ལས་བྱུང་
བའི་སྐྱོ་གདུང་དང་སྡུག་བསྔལ། ཕམ་ཁ་བཅས་ལ་སྡུག་སྨྲེ་འདོན་པའི་
ཆེད་དུ་མ་ཡིན་པར་དེའི་རྒྱུ་རྐྱེན་དབྱེ་ཞིབ་བྱས་ཏེ་དེའི་བསླབ་བྱར་བཟུང་
ནས་མ་འོངས་པར་ཕམ་ཁ་དེ་རིགས་མི་མྱོང་བའི་ཆེད་དུ་ཡིན་ལ་ལོ་རྒྱུས་
ཀྱི་རྒྱལ་ཁར་དབྱེ་ཞིབ་བྱེད་པའང་ང་ཚོས་ལ་རྒྱ་བཤད་པའི་ཆེད་དུ་མ་ཡིན་
པས་དེའི་དགེ་མཚན་དར་སྤེལ་གཏང་བའི་ཆེད་དུ་ཡིན། དེ་ལས་བལྟས་
ནི་ཆོས་སྲིད་ཟུང་འབྲེལ་གྱི་དགེ་མཚན་དང་ཉམས་ཉེས་དག་དང་བོད་ཀྱི་
མ་འོངས་པའི་སྤྱི་ཚོགས་ལ་འབྲེལ་བ་ག་འདྲ་ཡོད། འབྲེལ་བ་དེ་ལས་
དགེ་མཚན་གླེང་བ་ལས་དེ་མིན་ཆོས་སྲིད་ཟུང་འབྲེལ་ནི་འདས་ཟིན་པའི་

ལོ་རྒྱུས་ཡིན་པས་དེར་དགེ་མཚན་ཡོད་ནའང་ང་ཚོར་མི་ཕན་ལ། སྐྱོན་
ཆ་ཆེ་ནའང་ང་ཚོར་ཅི་ཡང་མི་གནོད་དེ། དགེ་མཚན་དང་ཉམས་ཉེས་
དེ་དག་འདས་ཟིན་པས་ང་ཚོའི་འོས་འགན་ལོ་རྒྱུས་ལ་རྩོད་པ་བྱེད་པ་དེ་
མ་ཡིན་པར་སང་ཉིན་ལ་ཧུར་བརྩོན་བྱེད་པ་ཡིན།
ལོ་རྒྱུས་རིག་པའི་ལྟ་ཚུལ་ལས་བཤད་ན་སྲིད་གཞུང་གང་དང་གང་
ལའང་བཟང་ཆ་དང་ཡང་ན་སྐྱོན་ཆ་མེད་པ་ཞིག་གཏན་ནས་མི་སྲིད་དེ་
དུས་དང་བསྟུན་ནས་ཤེས་རིག་ཡར་རྒྱས་སུ་ཕྱིན་པ་ལ་བརྟེན་ནས་ཆབ་
སྲིད་ཀྱི་ལམ་ལུགས་དང་སྒྲིག་གཞི། དོ་དམ་བཅས་འཐུས་ཚང་དུ་འགྲོ་
ངེས་ཤིང་དེར་འགྲོ་བའང་དུས་རབས་ཀྱི་གནས་བབས་དང་བསམ་བློའི་
འཁྱེར་སོ་དང་འབྲེལ་བ་ཡོད་པ་རེད། ཆོས་སྲིད་ཟུང་འབྲེལ་ཀྱང་དེ་ལས་
མ་འདས།
སྤྱིར་སངས་རྒྱས་ཆོས་ལུགས་ལ་རིག་པའི་གཞུང་ལུགས་ཀྱི་རང་
བཞིན་དང་། མི་རིགས་ཀྱི་རང་བཞིན། མང་ཚོགས་ཀྱི་རང་བཞིན་རྒྱལ་
སྤྱིའི་རང་བཞིན། ཡུན་རིང་གི་རང་བཞིན་བཅས་ལ་ཁྱད་ཆོས་ཆེན་པོ་ལྔ་
ཡོད་པས་འདི་སྲིད་གཞུང་གིས་བེད་སྤྱོད་བྱས་པ་ལས་མི་རིགས་སྤྱི་ཚོགས་
བདེ་འཇགས་དང་ཁོར་ཡུག་དང་སྐྱེ་དངོས་སྲུང་སྐྱོང་། རིག་གནས་

འཕེལ་རྒྱས་བཅས་ཀྱི་ཐད་ལ་དགེ་མཚན་ལྡན་པའི་ནུས་པ་ཐོན་པ་དང་
མིའི་རང་དབང་དང་ཆོས་ལུགས་ཀྱི་དམངས་གཙོའི་ཐད་ལ་ནུས་པ་ཆེན་
པོ་བཏོན་ཡོད་ནའང་དེར་བཀས་བཀོད་རྒྱུན་འཛིན་གྱི་ཆབ་སྲིད་ལམ་
ལུགས་འདྲེས་པའི་དབང་གིས་ཡོངས་ཁྱབ་ནས་དཔལ་འབྱོར་དང་ཆབ་
སྲིད་སློབ་གསོ་བཅས་ཀྱི་ཐད་དུ་མི་ནུས་པ་དང་མ་འདང་བ་གང་མང་ཡོད།
འོན་ཀྱང་མི་རིགས་ཤིག་དར་རྒྱས་འགྲོ་བ་ནི་ཆབ་སྲིད་དང་འབྲེལ་བ་ཟབ་
མོ་ཡོད་ པ་ ལས་ གཞན་ སྐབས་ དེའི་ སྤྱི་ ཚོགས་ ཀྱི་ གནས་ བབས་ དང་
དམངས་ཚོགས་ཀྱི་བསམ་བློའི་གོ་རྟོགས་དང་ཡང་འབྲེལ་བ་ཡོད་དེ་སྲིད་
གཞུང་གི་བྱ་བ་བཟང་བོ་གང་མང་ཞིག་མང་ཚོགས་ཀྱིས་ངོ་རྒོལ་བྱས་པས་
འགྲུབ་མ་ཐུབ་པ་དང་། གསར་བརྗེའི་བྱ་བ་གང་མང་ཞིག་དམངས་
ཚོགས་ཀྱིས་རྒྱབ་སྐྱོར་མ་བྱས་པར་ཕམ་ཁ་མྱངས་པ་རེད།
དེ་ལྟར་ནའང་གསལ་ཐག་ཆོད་ཅིག་བཤད་ཐུབ་པ་ནི་ཆོས་སྲིད་
ཟུང་འབྲེལ་གྱི་ལམ་ལུགས་ནི་དེང་གི་ན་གཞོན་ཁ་ཤས་ཀྱིས་འདོད་པ་ལྟར་
ངན་པ་དགུ་འཛོམས་ཤིག་མིན་པ་དེ་རེད། དེ་ནི་ལམ་ལུགས་འདིའི་འོག་
ཏུ་མང་ཚོགས་འོས་ལངས་མ་བྱས་པ་འདིས་གསལ་བོར་ཤེས་ཐུབ་མོད།
ཡང་གཅིག་བཤད་ན་དེ་ནི་དགེ་མཚན་ཆེ་བའི་ཆབ་སྲིད་ཀྱི་ལམ་ལུགས་

ཤིག་མིན་ཏེ་བཀས་འཀོད་རྒྱུད་འཛིན་གྱི་ལམ་ལུགས་འདྲེས་པོ་དེ་ཁོ་ནས་
ཀྱང་ཤེས་ཐུབ་པ་རེད།
ཨུ་དུམ་བཙན་པོའི་རྗེས་སུ་བོད་ཆེན་པོའི་རྒྱལ་ཁབ་དེ་
བསྐྱར་གསོ་བྱེད་ནུས་པའི་མི་ཞིག་མ་བྱུང་བའི་རྒྱུ་མཚན་ཅི།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། ཉམས་ཟིན་པའི་ཆབ་སྲིད་ཅིག་སླར་ཡང་གསོ་སྐྱོང་བྱ་
བ་ལ་རྒྱུ་རྐྱེན་ངེས་ཅན་ཞིག་དགོས་ཤིང་རྒྱུ་རྐྱེན་དེ་དག་ལས་ཆེས་གཙོ་བོ་
ཞིག་ནི་མིག་རྒྱང་རིང་བའི་ཆབ་སྲིད་པ་ཞིག་དང་ནུས་པ་ཐོན་པའི་ཆབ་
སྲིད་ཀྱི་ཐབས་ལམ་ཞིག་དགོས་པ་རེད། དེ་མིན་འགྲུབ་དཀའ་བ་ནི་སྨོས་
མ་དགོས།
བོད་བཙན་པོའི་ཆབ་སྲིད་ཐོར་བའི་རྗེས་སུ་ས་གནས་སོ་སོར་ཟིང་
ཆ་ལངས་པས་གང་སར་དཔོན་ཆུང་རེ་བྱུང་ནའང་དེ་དག་ལ་བོད་བཙན་
པོའི་རྒྱལ་རབས་སླར་གསོ་བྱེད་པའི་ཆབ་སྲིད་ཀྱི་དམིགས་ཡུལ་ལེགས་པོ་
ཞིག་དང་ གཞན་ དབང་ དུ་ བསྒྱུར་ བའི་ བློ་ རིག་ དང་ དམག་ དཔུང་།
དཔལ་འབྱོར་བཅས་མེད་པའི་རྐྱེན་རེད། དེ་བས་རང་གི་ཡུལ་ན་རང་ཆེ་
བ། ཁྲི་ཀའི་ཡུལ་ན་ལྷ་ཆེ་བའི་དཔེ་ལྟར་ལུས་པ་རེད།
འོན་ཀྱང་རྗེས་སུ་ཧོར་དམག་གིས་ཨེ་ཤར་གླིང་དུ་དབང་བསྒྱུར་
88

དུས་ཁོ་ཚོས་ཆབ་སྲིད་ཀྱི་དམིགས་ཡུལ་འགྲུབ་ཕྱིར་ས་སྐྱ་བའི་ཆོས་ལུགས་
བེད་སྤྱད་གཏོང་བའི་གོ་སྐབས་དེར་བསྟུན་ནས་ས་སྐྱ་བས་ཀྱང་ཆབ་སྲིད་
ཀྱི་དམིགས་ཡུལ་བཟུང་སྟེ་བོད་མི་དམངས་ཉེན་ཁ་ལས་བསྐྱབས་པ་མ་
ཟད་ཆོས་ལུགས་ཀྱིས་ཧོར་རྒྱལ་དབང་དུ་བསྡུས་ཤིང་དེའི་དྲག་ཤུགས་
བེད་སྤྱད་ནས་བོད་གཅིག་གྱུར་བྱས་པ་ཡིན་པས་ས་སྐྱ་བ་ཡབ་སྲས་གཉིས་
ནི་བོད་ཀྱི་ཆབ་སྲིད་སྟེང་དུ་ཆེས་གདེང་འཇོག་བྱེད་དགོས་པའི་མི་སྣ་ཞིག་
ཡིན་ཏེ་ཁོང་རྣམ་གཉིས་ལ་ཆབ་སྲིད་མེད་ལ་དམག་ཀྱང་མེད་པའི་གྲྭ་རྐྱང་
གཉིས་ཡིན་པས་སོ། ། འོན་ཀྱང་སྐབས་དེའི་གནས་ཚུལ་ལ་བལྟས་ན་
བོད་གཅིག་གྱུར་བྱ་ཆོག་པའི་རྒྱུ་རྐྱེན་ནི་ཧོར་གྱིས་བཙན་འཛུལ་བྱེད་པ་དེ་
ཁོ་ན་ཡིན་ནོ། །
བོད་མི་གནའ་ནས་ད་བར་ནང་འཁྲུག་ལ་དགའ་བ་རྒྱུ་
མཚན་ཅི།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
པ་ལན། ངའི་བསམ་པར་ནང་འཁྲུག་བརྒྱབས་མ་མྱོང་བའི་མི་
རིགས་ཤིག་མེད་ལ་ནང་འཁྲུག་དེ་ནི་ཁོ་ཚོར་དེར་དགའ་བས་བྱུང་བ་ཞིག་
གཏན་ནས་མ་རེད། མི་ནི་འདོད་ཆགས་ཞེ་སྡང་དང་ལྡན་ལ་རང་གི་
དགའ་ཕྱོགས་འབད་པས་སྙེག་པའི་མི་ཞིག་ཡིན་པ་ལས་འདོད་ཆགས་ཞེ་
s9

སྡང་མེད་པའི་ལྷ་གཏན་ནས་མིན་པས་སོ། ། དེ་བས་ནམ་ཞིག་འདོད་
ཆགས་ཞེ་སྡང་ལས་མི་གྲོལ་བར་དུ་མིའི་འཐབ་རྩོད་ཡལ་བ་མེད་ལ་མཐོར་
གཏུག་ན་འཐབ་རྩོད་དེ་རིགས་ནི་མི་རང་གི་དགོས་མཁོ་ལས་འབྱུང་
བཞིན་ཡོད་ནའང་མཐའ་མཇུག་གི་འབྲས་བུ་ནི་ གཅིག་ གིས་ རང་གི་
དགོས་མཁོ་དེ་མེད་པར་གཏོང་དགོས་པ་རེད། །
མིག་སྔའི་ལོ་རྒྱུས་ཁག་ལ་བལྟས་ན་མི་རིགས་གཞན་པ་འགར་
བལྟས་ན་བོད་མི་རིགས་ཀྱི་ནང་འཁྲུག་ཉུང་བ་ནི་སངས་རྒྱས་ཆོས་ལུགས་
ཀྱིས་བོད་ཀྱི་སྤྱི་ཚོགས་ལ་ཤུགས་རྐྱེན་ངེས་ཅན་ཞིག་ཐེབས་པས་ཡིན་སྲིད།
འོན་ཀྱང་མི་རིགས་གཞན་པ་མང་བོ་ཞིག་གི་ནང་འཁྲུག་ནི་བོད་ཀྱི་ནང་
འཁྲུག་ལ་བལྟས་ན་ཆ་ཚང་ཞིང་གོ་རིམ་ཡོད་ལ། དམིགས་རྒྱ་ཆེ་བ་ཞིག་
ཡིན་ལ་ཆབ་སྲིད་ཀྱི་དམིགས་ཡུལ་ཡང་ཁ་ཁ་ཡིན་པས་གང་ཞིག་ལ་རྒྱལ་ཁ་
ཐོབ་པ་དེའི་ཆབ་སྲིད་དང་དཔལ་འབྱོར་ལ་འགྱུར་བ་འགྲོ་གིན་ཡོད་ན་དེ་
ཕམ་ཁ་མྱང་དུས་ནང་འཁྲུག་གཞན་པ་ཞིག་གི་འགོ་བརྩམས་ནས་ད་
གཟོད་སྤྱི་ཚོགས་རིང་ལུགས་དང་དམངས་གཙོ་རིང་ལུགས་ཞེས་འདི་བྱུང་
བ་རེད། འདི་ནི་རྐྱེན་ངན་པ་ཞིག་ལ་བརྟེན་ནས་འབྲས་བུ་བཟང་བོ་
བྱུང་བ་ཞིག་རེད།
90

རྒྱལ་ཁབ་ཀྱིས་ད་ལྟ་བོད་ཁུལ་གང་སར་དབྱར་རྩྭ་དགུན་
འབུརྐོ་རུ་འཇུག་པ་ནི་མིག་སྔར་གྱི་ཁེ་ཕན་གྱི་ཆེད་དུ་རང་བྱུང་
ཁམས་བརླགས་ནས་གཞུག་ཏུ་བོད་མི་ཁྲི་ཕྲག་གི་འཚོ་རྟེན་མེད་
པར་བྱས་ཏེ་འཆི་ལམ་ལ་འདེད་ངེས་རེད་ཟེར་ན་འགྲིག་གམ།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། དབྱར་རྩྭ་དགུན་འབུ་རྐོ་བ་འདིས་སྐྱེ་དངོས་ཁོར་ཡུག་
ལ་གཏོར་བརླག་ཆེན་པོ་ཐེབས་བཞིན་པ་མ་ཟད་མཐོ་སྒང་གི་སྲོག་ཆགས་
དག་གི་ཚེ་སྲོག་ལའང་ཉེན་ཁ་ཆེན་པོ་བཟོ་བཞིན་འདུག དེ་དང་མཉམ་
དུ་མཐོ་སྒང་དུ་རྐུ་མ་ཇག་པ་སོགས་མང་བོ་བྱུང་སྟེ་མི་དག་གི་ཚེ་སྲོག་དང་
བདེ་འཇགས་ལ་ཉེན་ཁ་ཆེན་པོ་ཐེབས་ཀྱིན་ཡོད། -
ལོ་རེ་བཞིན་དབྱར་ཁར་མི་མང་བོ་མཐོ་སྒང་དུ་འོང་སྟེ་སྐྱེ་དངོས་
ཁོར་ཡུག་དང་ཆུའི་ཐོན་ཁུངས་ལ་གནོད་ཚབས་ཤུགས་ཆེན་ཕོག་པའི་
དབང་གིས་ཆུ་མགོ་མང་བོ་སྐེམ་ཞིང་སྤང་ཐང་གི་རྣམ་པ་འགྱུར་བས་ཆུ་
ལོག་གི་ཉེན་ཁ་ཆེ་ཞིང་ད་དུང་མུ་མཐུད་དུ་འདི་ལྟར་བྱས་ཚེ་ཁོར་ཡུག་སྐྱེ་
དངོས་གསོ་དཀའ་བའི་ཉེན་ཁ་ཐུག་རྒྱུ་ཡིན་པ་མ་ཟད་ཤུགས་རྐྱེན་འདིས་
ཐན་སྐྱོན་དང་ཤ་འོད་སོགས་ཀྱིས་ཡུལ་མིའི་འཚོ་གནས་ལ་ཉེན་ཁ་ཐེབས་
སྲིད་ལ་ནང་ ལོགས་རྨ་ཆུའི་འགྲམ་རྒྱུད་དང་འབྲུ་ཆུའི་འགྲམ་རྒྱུད་ཀྱི་

དམངས་ཚོགས་ལ་ཉེན་ཁ་ཆེན་པོ་ཐེབས་སྲིད་པས་གནས་ཚུལ་འདི་
ལེགས་བཅོས་བྱ་རྒྱུ་ཤིན་ཏུ་གལ་ཆེ་བས་ཤེས་ཡོན་ ཅན་དིག་གིས་ཞིབ་
འཇུག་གནད་དུ་སྨིན་པ་རེ་བྱས་ནས་ཞིང་ཆེན་དང་རྒྱལ་ཁབ་རིམ་པའི་
འབྲེལ་ཡོད་སྡེ་ཁག་ལ་སྙན་ཞུ་ཕུལ་ཏེ་མྱུར་དུ་ཐག་གཅོད་དུ་བཅུག་ན་ཤིན་
ཏུ་བཟང་ངོ༌། ། ་
ཡ་ མི་སྒེར་དང་གཞུང་འབྲེལ་མ་ཡིན་པའི་ཚོགས་པ་སོ་སོ།
ཐོ་ན་འཛམ་གླིང་གི་ཆེས་མཐོའི་སྲིད་དོན་རྩ་འཛུགས་གང་མང་
ཞིག་གིས་ཚོས་ལུགས་ལ་དོ་སྣང་བྱེད་བཞིན་ཡོད་དེ། ཁོ་ཚོའི་
ཁྲོད་ན་ཆོས་དོད་པའང་ཡོད་དེ་ཁོ་ཚོས་ཆོས་ལུགས་ལ་དོ་སྣང་
དང་མཐོངས་ཆེན་བྱེད་དོན་གང་ཡིན་ནམ། ངས་བལྟས་ན་དེ་
ནི་སྤྱི་ཚོགས་བརྟན་ལྷིང་དང་འབངས་སེམས་བདེ་ལ་འགོད་
ཐབས་ཤིག་རེད་སྙམ། ཁྱེད་ཀྱི་དགོངས་ཚུལ་ག་འདྲ་ཡིན་ནམ།
ཀོས་ནན་རྫོང་རུ་མང་སྡེ་བ། གངས་འཚོ།
ལན། ངའི་བསམ་ཚུལ་ལྟར་ན་ཆོས་ལུགས་མང་བོ་ཞིག་ཡོད་
ནའང་དེ་ལས་སྤྱི་ཚོགས་བརྟན་ལྷིང་དང་འབངས་སེམས་བདེ་ལ་འགོད་
ཐུབ་པའི་ཆོས་ལུགས་ཉུང་། འོན་ཀྱང་ཆོས་ལུགས་ཤིག་ཡིན་ཕྱིན་དེ་ལ་
དད་མོས་བྱེད་པའི་དམངས་ཚོགས་ཀྱི་བསམ་བློའི་འདུ་ཤེས་འཛིན་སྟངས་

ལ་འབྲེལ་བས་སྤྱི་ཚོགས་བརྟན་ལྷིང་ལ་ཕན་ནུས་ངེས་ཅན་ཞིག་ཡོད་དེ་ད་
ལྟ་འཛམ་གླིང་གི་གྲངས་ལས་ཡོད་པ་འདི་ལ་བལྟས་ན་འཛམ་གླིང་འདི་ད་
དུང་ཆོས་ལུགས་པས་བཟུང་བས་སྤྱི་ཚོགས་ཀྱི་བྱ་བ་བྱེད་མཁན་ཞིག་ཡིན་
ན་དོ་སྣང་མི་བྱེད་ག་མེད་དུ་ཆགས་ཡོད། ་་
འཇིག་རྟེན་གྱི་ཚན་རིག་དང་རིག་གནས་འཕེལ་རྒྱས་དང་བསྟུན་
ནས་ཆ་མ་ཚང་བའི་ཆོས་ལུགས་མང་བོར་བཅོས་བསྒྱུར་གྱི་ཚ་ཇེ་ཚང་དུ་
འགྲོ་ངེས་ཡིན་ལ་སྤྱི་ཚོགས་བརྟན་ལྷིང་ལ་མི་ཕན་པའི་ཆོས་ལུགས་ཀྱང་སྤྱི་
ཚོགས་ལ་ཕན་ཞིང་འཇིག་རྟེན་ཞི་བདེ་ལ་ནུས་པ་འདོན་པའི་ཆོས་ལུགས་
ཤིག་ཏུ་འགྱུར་ངེས་ཡིན། ལོ་མང་བོའི་རིང་ལ་དམག་འཁྲུག་དང་མེ་ལྕེའི་
ཁྲོད་དུ་མི་རྣམས་ཀྱིས་རེ་བསྙེག་བྱ་ས་ནི་ཞི་བདེ་ཡིན་པས་ཞི་བདེ་ཐོབ་པ་
ལ་ཆབ་སྲིད་ཁོ་ནས་མི་འོངས་པས་ཆོས་ལུགས་ལ་རེ་བ་བཅོལ་ཏེ་ཆོས་
ལུགས་པའི་འགོ་ཁྲིད་དག་མཉམ་འབྲེལ་བྱེད་ཐུབ་ན་དགེ་མཚན་ མི་
དམན་པ་ཞིག་འཐོབ་ཅིང་དེ་མ་ཟད་ཆབ་སྲིད་ཀྱི་དམིགས་ཡུལ་མང་བོ་
ཞིག་འགྲུབ་པ་ལ་ཆོས་ལུགས་ལ་མི་བརྟེན་ག་མེད་ཡིན་པས་ཆོས་དད་མེད་
པ་དག་གིས་ཆོས་ལུགས་ལ་དོ་སྣང་བྱེད་པའི་རྒྱུ་མཚན་དེ་ཡིན་ནོ། །
རང་སྐྱོང་ལྗོངས་ཡིན་བཞིན་དུ་མི་རིགས་ཀྱི་སྐད་ཡིག་མི་

བཀོལ་བའི་རྒྱུ་མཚན་ཅི།
་ ཀོས་ནན་ཆ་ཚང་སློབ་གྲྭ། སྙིང་དཀར་རྒྱལ།
ལན། ཚང་མས་ཤེས་གསལ་བཞིན་རང་སྐྱོང་བཅའ་ཁྲིམས་
ནང་དུ་མི་རིགས་སྐད་ཡིག་བཀོལ་དགོས་པ་གཏན་ལ་ཕབས་ཡོད་ནའང་
ལག་ལེན་གྱི་ཐད་ནས་མ་འདང་བ་རེད། འདི་ནི་མཐར་གཏུག་ན་བཅའ་
ཁྲིམས་གཏན་འབེབ་ཀྱི་གནད་དོན་མ་ཡིན་པར་བཅའ་ཁྲིམས་བེད་སྤྱོད་
ཀྱི་གནད་དོན་རེད། གནད་དོན་འདི་ཐག་མ་ཆོད་པར་གཏམ་གླེང་བྱེད་
པ་ནི་ཞི་ལའི་རི་མོ་སྦྱར་ཏེ། ཙི་གུར་ངོ་སྤྲོད་བྱེད་པ་དང་འདྲ་བས་ཁ་
བཤད་ཆུ་ཡི་ཝུ་བ་འཛིན་མཁན་དེ་རིགས་ནི་མཐར་ཐུག་ན་རྒྱལ་ཁབ་ལ་
གནོད་པ་སྐྱེལ་མཁན་དང་མི་རིགས་ལ་ གནོད་པ་སྐྱེལ་མཁན་དང་མི་
རིགས་མཐུན་སྒྲིལ་ལ་གནོད་པ་སྐྱེལ་མཁན་གྱི་རིགས་ཡིན་པས་ང་ཚོས་
མཐའ་གཅིག་ཏུ་དགག་པ་གཏང་དགོས། །
འོ་ན། བཅའ་ཁྲིམས་བེད་སྤྱོད་ཀྱིས་གནད་དོན་ཆབ་སྲིད་སྟེང་
ནས་ཞེ་ན། གཅིག་ནི་རང་སྐྱོང་ས་ཁུལ་གྱི་རྒྱ་རིགས་ལས་བྱེད་པ་མང་
པོས་དེ་བེད་སྤྱོད་ལ་དོ་སྣང་མ་བྱས་ཤིང་དེ་བཞིན་བོད་རིགས་ལས་བྱེད་པ་
མང་བོས་ཀྱང་དོ་སྣང་མ་བྱས་ པ་རེད། དེ་བས་ཤུགས་རྐྱེན་ངན་ པ་
བཟོས་ནས་བཅའ་ཁྲིམས་དེ་བེད་སྤྱོད་བྱེད་མཁན་མི་རིགས་རིང་ལུགས་
94

པས་ལྟ་སྟངས་བཟུང་བས་བོད་རིགས་ལས་བྱེད་པ་མང་བོས་དེ་གླེང་མི་
ཕོད་པར་གྱུར། ལ་ལས་གླེང་ནའང་ཁ་ཡ་མ་བྱས་པ་རེད།
འོན་ཀྱང་ཁྱབ་ཆུང་ས་ནས་བཤད་ན་མི་རིགས་རང་ལའང་ལན་པ་
ཡོད་དེ། ན་གཞོན་སོགས་མང་བོས་བྱ་བ་རེ་བསྒྲུབས་ནའང་བོད་ཡིག་མི་
སྤྱོད་ཅིང་བོད་སྐད་བཤད་འོས་སར་ཡང་བོད་སྐད་མི་བཤད་པར་རྒྱ་སྐད་
བཤད་པ་ལྟ་བུ་རེད། བོད་སྨན་ཁང་བོད་ཡིག་སློབ་འབྲིང་སོགས་ཀྱིས་
ཀྱང་བོད་ཡིག་མི་སྦྱོང་བ་ལྟ་བུ་རེད། ། །
མཚན་ཉིད་རིག་པ་སྟེ་རྒྱ་སྐད་དུ“ གས་# ”ཟེར་བ་ད་ལྟའི་
མི་འགའ་རེས་ཤེར་རྟོགས་རིག་པ་ཞེས་པ་ཞིག་ཏུ་སྒྱུར་བཞིན་པ་
འདི་འགྲིག་གམ
པ །
མང་ར། ཕྱག་ཤུལ་སྤྲུལ་སྐུ།
ལན། ནུབ་ཕྱོགས་སྐད་ཆའི་ནང་གི་མཚན་ཉིད་རིག་པ་ཞེས་པའི་
ཐོ་སྙད་དེ་གནའ་རབས་ཀེ་རུ་སུའི་སྐད་ཆ“Philosophia ”ཞེས་པ་
འདི་ལས་བྱུང་ལ་འདི་ནི་དགའ་ཞེན་དང་ཤེས་རབ་ཅེས་པའི་ཚིག་ལས་
གྲུབ་པས་ངོ་གདོང་ལྟར་ན་ཤེས་རབ་ལ་དགའ་ཞེན་བྱེད་པ་ཞེས་པ་སྟེ་དོན་
དུ་ཤེས་རབ་ཐོབ་པ་ཞེས་པ་ཡིན་རུང་ཡང་དག་པའི་མཚན་ཉིད་རིག་པ་
ལས་མ་གཏོགས་ཤེས་རབ་མི་ཐོབ་པ་སྨོས་མེད་ཡིན།
95

དུས་རབས་བཅུ་དགུ་བའི་ལོ་རབས་བདུན་ཅུ་བར་འཇར་པན་དུ་
ནུབ་ཕྱོགས་མཚན་ཉིད་རིག་པའི་གཞུང་ལུགས་གསར་དུ་སྒྱུར་དུས་རྒྱའི་
ཐ་སྙད“gg”ཞེས་བསྒྱུར་པ་རེད། 1896ལོའི་སྔ་གཞུག་ཏུ་འཇར་
པན་ལས་ནུབ་ཕྱོགས་མཚན་ཉིད་རིག་པ་རྒྱ་ཡིག་ཏུ་སྒྱུར་དུས་ཐ་སྙད་འདི་
སོར་བཞག་བྱས་པ་རེད།
དེ་བས་གནའ་བོའི་ཀེ་རུ་སུ་དང་རྒྱ་སྐད་གང་གི་དབང་དུ་བྱས་ཀྱང
“ཤེར་རྟོགས་རིག་པ ”ཞེས་བསྒྱུར་པ་ལ་སྐྱོན་ཆ་འགའ་འབྱུང་སྟེ་བོད་ལ་
མཚན་ཉིད་རིག་པའི་གཞུང་ལུགས་མེད་པ་དོན་གྱིས་ཁས་བླངས་ཏེ་ཐ་
སྙད་ཙམ་ཡང་མེད་པའི་ཕྱིར། བོད་ལ་མཚན་ཉིད་རིག་པ་བ་བྱོན་མ་
མྱོང་བའང་དོན་གྱིས་ཁས་བླངས་ཏེ་དེའི་ཐ་སྙད་ཙམ་ཡང་རྣ་ཐོས་མེད་
པའི་ཕྱིར། དེར་མ་ཟད“ ཤེར་རྟོགས་རིག་པ” ཞེས་པའི་ཚིག་ལའང་
སྐྱོན་ཆགས་ཏེ“ཤེས་རབ་རྟོགས་པའི་རིག་པ”ཞེས་པའི་ཚིག་སྡུད་ཡིན་ན་
རིག་པ་རྟོགས་བྱེད་དང་ཤེས་རབ་ཡུལ་དུ་འགྱུར་བས་སྐབས་འདིའི་རིག་
པ་གཞུང་ལ་མི་གོ་བར་ཐལ་ལ“ཤེས་རབ་ཀྱིས་རྟོགས་པའི་རིག་པ”ཞེས་
པ་ཡིན་ན་གཞུང་ལུགས་ལ་ཤེས་རབ་ཀྱིས་མ་རྟོགས་པའི་གཞུང་ལུགས་
ཤིག་བཞག་དགོས་པར་འགྱུར་བས་ཆེས་རགས་པའི་ནོར་འཁྲུལ་ཏེ་ན་

གཞོན་འགའ་དེའི་རྗེས་སུ་རྒྱུགས་པ་ནི་རང་གི་བླང་དོར་དཔྱོད་པའི་བློ་
མིག་ཀུན་ནས་ལྡོངས་པའི་རྟགས་ལས་མ་འདས། །
དེ་བས་བོད་རང་ལ་མཚན་ཉིད་རིག་པ་ཞེས་པའི་ཐ་སྙད་སྔོན་ནས་
ཡོད་པ་བཞིན་བཀོལ་སྤྱོད་བྱས་ཤིང་གཅིག་གྱུར་བྱུང་བ་ལྟར་བཀོལ་ན་
ལེགས་ཏེ་དེའི་དོན་ཡང་འཇིག་རྟེན་ཐོག་གི་བྱ་བ་དང་དངོས་པོ་ཚང་མ་
ཕྱིའི་སྣང་ཚུལ་དང་ངོ་བོ་གཉིས་ཡོད་པའི་ནང་ནས་ངོ་བོ་ངོ་མ་དེ་ངོས་
འཛིན་བྱེད་སྐབས་ རང་རང་ སོ་ སོའི་ཕྱིའི་སྣང་ཚུལ་ བརྒྱུད་ནས་ངོས་
འཛིན་བྱེད་པ་མ་གཏོགས་ཕྱིའི་སྣང་ཚུལ་དེ་མ་བརྒྱུད་པར་ངོ་བོ་ངོ་མ་དེ་
ངོས་འཛིན་བྱེད་མི་ཐུབ། ཕྱིའི་སྣང་ཚུལ་དེ་ནི་ངོ་བོ་མཚོན་པའི་རྟགས་
མཚན་ཡིན་པས་དེ་ལ་མཚན་མ་ཟེར་ཞིང་སྣང་ཚུལ་དེ་ལ་ངོ་བོ་དང་ཆོས་
ཉིད་ཅིག་ཡོད་པས་དེ་འདྲའི་མཚན་མ་དང་ཆོས་ཉིད་ཟུང་དུ་འབྲེལ་ནས་
བརྟག་དཔྱད་བྱེད་ཐབས་ཀྱི་རིག་པ་དེ་ལ་མཚན་ཉིད་ཟེར་བས “ །
”འདིར་བསྒྱུར་ན་འགལ་བ་ཅི་ཡང་མེད་ཅིང་མཁས་པ་རྣམས་ཀྱིས་དེ་
ལྟར་སྤྱོད་བཞིན་པ་ལྟར་བྱས་ན་ལེགས་སོ། ། །
ཁྱོད་ལ་གསར་བ་དང་རྙིང་བའི་བར་རམ་ཡང་ན་དེའི་
འབྲེལ་བ་ལ་ལྟ་ཚུལ་ཅི་ཡོད།
མང་རའི་དགོན་ཆེན། སྐྱ་རེངས།

ད་ལྟའི་ན་གཞོན་མང་བོ་རྙིང་བ་ཞེས་པའི་ཐ་སྙད་
ལན། 
ལའང་སྐྱུགས་བྲོ་བཞིན་ཡོད། ང་རང་ཡིད་སྐྱོ་བ་ནི་དེ་མ་ཡིན་པར་དུས་
རབས་ཉེར་གཅིག་པ་འདིར་གསར་རྙིང་བར་གྱི་འབྲེལ་བ་གསལ་བཤད་
བྱ་དགོས་བྱུང་བ་འདི་ཡིན། །
གསར་རྙིང་ཞེས་གླེང་དུས་འགའ་རེས་དགེ་འདུན་ཆོས་འཕེལ་ཀྱི་
སྐད་ཆ་དེ་དྲངས་ནས་བསམ་བློའི་ངོམ་སོ་བྱེད། ངས་བལྟས་ན་དགེ་
འདུན་ཆོས་འཕེལ་མཁས་པ་ཡིན་རུང་མི་དེ་རིགས་གླེན་པ་རེད་དེ། ཁོ་
ཚོ་ལུང་འཛིན་རིང་ལུགས་ཀྱིས་བསམ་བློ་རབ་རིབ་ཏུ་བཟོས་ཡོད་པ་རེད།
བདེན་དོན་ལག་ལེན་གྱི་སྟེང་ནས་ར་འཕྲོད་བྱ་དགོས་པ་དང་ལག་ལེན་གྱི་
སྟེང་ནས་བསམ་བློའི་ཉི་གཞོན་སྦྱར་དགོས་པ་རེད། དེ་མ་ཤེས་པར་ལུང་
འཛིན་རིང་ལུགས་དང་རིག་པའི་གཞུང་ལུགས་ཀྱི་རྨོངས་དད་མཁན་
འགའ་རེས་དངོས་པོའི་ལྟོས་བཅས་ཀྱི་ཆོས་ཉིད་དེ་མ་ཤེས་ཤིང་བདེན་
དོན་ཕྱི་ཡུལ་ལས་གྲུབ་ཅིང་ལག་ལེན་ལས་ར་འཕྲོད་བྱུང་བའི་གནས་ཚུལ་
དེ་མ་ཤེས་པའི་དབང་གིས་གསར་རྙིང་གི་འབྲེལ་བ་ལ་དབྱེ་ཞིབ་བྱེད་མ་
ཐུབ་པ་ཚ་གྲང་ལྟར་འགལ་བར་འཛིན་པ་རེད།
གསར་རྙིང་ཞེས་པ་ནི་དངོས་ པོའི་འཕོ་འགྱུར་ལས་ཐོན་ པ་ སྟེ་

འབྲལ་ཐབས་མེད་པའི་ལྟོས་གྲུབ་ཀྱི་འབྲེལ་བ་རེད། འབྲེལ་བ་དེ་མཐར་
གཏུགས་ན་རྒྱུ་འབྲས་དང་འབྲེལ་བ་སྟེ་རྒྱུ་ནི་རྙིང་བ་དང་འབྲས་བུ་དེ་
གསར་བར་འཛིན་པ་རེད། ཡང་སྙིང་རྒྱུ་དེ་རྙིང་བ་ཡིན་ནུམ་ཞེ་ན་ཁོའི་
རྒྱུ་ལ་ལྟོས་ནས་གསར་བ་དང་འབྲས་བུ་ལ་ལྟོས་ནས་རྙིང་བར་འཇོག་པ་
རེད། དེའི་ཕྱིར་རྒྱུ་འབྲས་ཀྱི་འབྲེལ་བའི་སྟེང་ནས་གསར་རྙིང་གི་འབྲེལ་
བར་བསམ་བློ་གཏང་དགོས།
ད་དུང་གསལ་བོར་བཤད་ན་དམ་པའི་ལྷ་ཆོས་ཀྱང་རྒྱལ་བོ་ཟས་
གཙང་གི་དུས་སུ་ཆེས་གསར་བ་ཡིན་ནའང་ད་ལྟ་རྙིང་བར་གྱུར་ཅིང“ ཉི་
མའི་ཆོས་ལུགས”དུས་རབས་གསར་བ་ཡིན་ཡང་རིམ་བཞིན་རྙིང་བར་
འགྱུར་བ་ནི་དངོས་པོ་ཐམས་ཅད་སྐད་ཅིག་གིས་འགྱུར་བ་ལ་བརྟེན་ནས་
བྱུང་། གནས་ལུགས་དེ་མ་ཤེས་ པས་ གནམ་ ས་ ལྡོག་པ་ལྟ་བུའི་ནོར་
འཁྲུལ་བྱུང་བ་སྟེ་གོམས་སྲོལ་རྙིང་བ་ལུགས་སྲོལ་རྙིང་བ་དང་བསྟུན་ནས་
ཤི་དགོས་ཞེས་དང་རྙིང་བ་རྒུད་པ་ཀུན་གྱི་རྩ་བ་ཡིན་ཞེས་མིག་བཙུམས་
ནས་གཡང་ལ་མཆོང་པའི་ཁ་གཡང་སྒྲོག་པ་ལྟ་བུ་རེད།
རིག་པའི་གཞུང་ལུགས་ཀྱི་ཁྱབ་ཁོངས་ནས་བལྟས་ན་གྲུབ་འབྲས་
སམ་གསར་གཏོད་ཡོད་ཚད་རྙིང་བ་དང་འབྲལ་ཐབས་མེད་དེ་དཔེར་ན་

མའོ་ཙེ་ཏུང་གི་དམག་ཇུས་ནི་རྒྱའི་གནའ་རབས་ཀྱི་དམག་འཐབ་ཀྱི་རྨང་
གཞི་ལས་བྱུང་ཞིང་ཚན་རིག་གི་བཤད་སྲོལ་རྙིང་བ་དག་གི་རྨོང་གཞི་ལས་
ཚན་རིག་གི་གྲུབ་འབྲས་གསར་བ་དག་བྱུང་བ་སྟེ་དཔེར་ན་འདབ་ཆགས་
ཀྱི་འཕུར་སྟངས་དེ་མེད་ན་དེ་རིང་གི་གནམ་གྲུ་བྱུང་མེད་ལ། ཨེ་དབྱིན་
སི་ཐན་གྱིས་ལྟོས་བཅས་སྨྲ་བའི་ལྟ་ཚུལ་བཏོན་མེད་ན་རྡུལ་ཕྲན་མཚོན་
ཚའི་གསར་གཏོད་ཀྱང་འབྱུང་མི་ཐུབ། ཀུ་ཤུའི་སྡོང་བོ་དེ་མིན་ན་ཉིག་
ཏུའུ་སའི་གོ་ལའི་འཐེན་ཤུགས་ཀྱང་རྟོགས་མི་ཐུབ།
འོན་ཀྱང་ལྟ་བ་དང་ཡུལ་གྱི་འབྲེལ་བའི་སྟེང་ནས་བལྟས་ན་ཉིག་
ཏུའུའི་སའི་གོ་ལའི་འཐེན་ཤུགས་ཀྱི་ལྟ་བ་དེ་སྐབས་དེར་གསར་བ་ཡིན་
ཡང་སའི་གོ་ལའི་འཐེན་ཤུགས་ནི་སྐབས་དེར་རྙིང་བ་རྙིང་ནག་ཅིག་ཡིན་
པ་རེད་དེ་སའི་གོ་ལའི་འཐེན་ཤུགས་སྔོན་ནས་ཡོད་ནའང་དེ་སྔོན་སུས་
ཀྱང་ལྟ་བ་དེ་བཏོན་མེད་པས་འཐེན་ཤུགས་ལྟ་བ་དེ་གསར་བར་གྱུར་པ་
རེད། ད་ལྟ་བལྟོས་ན་འཐེན་ཤུགས་ལྟ་བ་དེ་རྙིང་བ་རྙིང་ནག་ཏུ་གྱུར་པ་
གང་ཡང་མིན་པ་མ་ཟད་ད་ལྟའི་གསར་བའི་གྲུབ་འབྲས་མང་བོ་ཞིག་ཀྱང་
ལྟ་བ་དེ་རྨང་གཞི་ལས་འབྱུང་བཞིན་ཡོད་པ་རེད།
སྤྱི་ཚོགས་འཕེལ་བའི་ལོ་རྒྱུས་ལས་རྙིང་བ་མང་བོ་ཞིག་གིས་རྙིང་
100

བའི་སྐྱོན་ཆ་རྒྱུད་འཛིན་བྱས་པས་ཆེས་འཇིགས་སུ་རུང་བའི་གསར་བ་
གྲུབ་པ་ནི་དེང་རབས་སྔོན་ཐོན་ལག་རྩལ་ལྡན་པའི་སྤྱི་ཚོགས་ནག་པོ་དང་
འཇིགས་སྐུལ་ཚོགས་པས་བདེན་དཔང་བྱེད་པ་རེད
འཛམ་གླིང་འཁྲུག་ཆེན་གཉིས་པར་རྡུལ་ཕྲན་མཚོན་ཆ་བྱུང་བ་ནི་
ཆེས་གསར་བ་ཞིག་ཡིན་ལ་དེ་ནི་རྡུལ་ཕྲན་རིག་པའི་རྨང་གཞི་ལས་གྲུབ་པ་
ཡིན་མོད་སྐད་ཅིག་མ་གཅིག་ལ་མི་ཁྲི་ཚོ་མང་བོ་དང་སྲོག་ཆགས་བྱི་བ་
འབུམ་ཕྲག་མང་བོ་ཤི་ལམ་དུ་སྐྱེལ་ནས་འཇིག་རྟེན་འདིར་སྔོན་མེད་པའི་
ནད་ཡམས་མང་པོ་ཞིག་སྐྱེལ་འོང་བ་ནི་གསར་བ་དེའི་འབྲས་བུ་རེད་ལ་ཞི་
ཐི་ལེས་ཡི་ཐེ་མི་རིགས་སྡེབ་གསོད་བྱས་པ་ནི་རྙིང་བའི་འཁོན་འཛིན་རེད
དེའི་ཕྱིར་གསར་རྙིང་གང་ཡིན་ཡང་འགྲོ་བ་མིའི་རིགས་ཀྱི་བདེ་སྐྱིད་ལ་
། འགྲོ་བ་མིའི་བདེ་སྐྱིད་ནི་
ཕན་ཐོགས་པ་ནི་ཆེས་བཟང་བོ་ཞིག་ཡིན
གསར་རྙིང་གི་ཐ་སྙད་འདི་གལ་མི་ཆེ་བར་མིའི་སེམས་ལ་བདེ་བ་འབྱུང་
བའི་བདེན་དྲང་དང་འདྲ་མཉམ། གཞན་ཕན། ཞི་བདེ་བཅས་ལས་
འབྱུང་དགོས་ པ་ ལས་ བཙན་ གཉོམ་ དང་ བདག་ འཛིན། གཡོ་ ཁྲམ།
འཁྲུག་རྩོད་སོགས་ལས་ག་ལ་ཡིན།
ངས་བསམ་པར་དངོས་པོའི་དཔལ་ཡོན་ཁོ་ནས་མི་ལ་བདེ་སྐྱིད་
101

སྟེར་མི་ཐུབ་པའི་ཁར་མིའི་འཚོ་གནས་ལ་འཇིགས་སྣང་སྐུར་བཞིན་ཡོད།
དེ་བས་ཆབ་སྲིད་ཀྱི་ལྟ་བ་ཡིན་ནའང་འདྲ། སྤྱི་ཚོགས་རིག་པའི་ལྟ་བ་
ཡིན་ནའང་འདྲ། ཆོས་ལུགས་ཡིན་ནའང་འདྲ། ཚང་མས་བསམ་པའི་
དཔལ་ཡོན་དར་སྤེལ་དུ་གཏང་བ་ནི་ཤིན་ཏུ་གལ་ཆེན་པོ་རེད། བསམ་
པའི་དཔལ་ཡོན་ནི་སྲོལ་རྒྱུན་གྱི་ལྟ་བ་རྙིང་བ་དང་ཆོས་ལུགས་འདུ་ཤེས་
ལས་བྱུང་བ་ཡིན་ལ་འགྲོ་བ་མིའི་རིགས་ཀྱི་བདེ་སྐྱིད་ནི་དཔལ་ཡོན་ཟུང་དོ་
མཉམ་པ་ལས་འབྱུང་བ་ཡིན་པས་གསར་རྙིང་རྩོད་པ་ནི་ཅོལ་ཆུང་གི་རང་
རྟགས་ལས་མ་འདས།
བོདཀྱི་རིག་གནས་ཕྱི་རོལ་ཏུ་ངོ་སྤྲོད་བྱེད་པའི་དགོས་པ་
དང་རྒྱུད་རིམ། ངོ་སྤྲོད་བྱེད་སྟངས། དེས་གཞན་ལ་ཤུགས་
རྐྱེན་ཐེབས་ཚུལ་བཅས་ལ་ཁྱེད་ཀྱི་དགོངས་ཚུལ་ག་འདྲ་ཡིན།
ཕྱག་ཤུལ་སྤྲུལ་སྐུ།
ལན། མི་རིགས་ཀྱི་རིག་གནས་མི་རིགས་གཞན་ལ་ངོ་སྤྲོད་
བྱེད་པ་ནི་རྩ་བའི་ཆ་ནས་མི་རིགས་དེ་ངོ་སྤྲོད་བྱེད་པ་ཡིན་ལ་བོད་རིགས་
ཀྱི་གནས་བབས་དང་འབྱུང་འགྱུར་ལ་གདེང་འཇོག་གོ་འདྲ་བྱེད་པ་འདི་
ལ་ཐུག་ཡོད་དེ་མི་རིགས་དང་རྒྱལ་ཁབ་གླིང་གཞན་པ་དག་གིས་བོད་ཀྱི་
རིག་གནས་རྒྱུས་ལོན་བྱུང་བ་ལ་བརྟེན་མི་རིགས་མཐུན་སྒྲིལ་དང་ཕན་
102

ཚུན་རོགས་རམ་བཅས་ལ་ནུས་ཤུགས་འདོན་ཐུབ་པ་རེད།
བོད་ཀྱི་རིག་གནས་ཕྱི་རོལ་ལ་དར་སྤེལ་གཏོང་བའི་གནས་ལུགས་
དེ་ཡིན་མོད་ང་ཚོས་ད་དུང་དོན་དངོས་ཀྱི་གནས་བབས་ལ་བལྟས་ན་མི་
རིགས་འདིའི་མདུན་ལམ་ཁོ་ནར་བསམ་ན་ད་དུང་ཁྱབ་ཆུང་སྟེ་བོད་ཀྱི་
ཤེས་རིག་འདི་ནི་ནང་བསྟན་བསམ་བློ་གཙོ་བྱས་ནས་གྲུབ་པ་ཡིན་ལ་ནང་
བསྟན་བསམ་བློའི་གཙོ་བོ་ནི་འཇིག་རྟེན་ཞི་བདེ་དང་འདྲ་མཉམ་གཞན་
ཕན་གཅེས་སྐྱོང་གི་མི་ཆོས་རིག་པའི་བསམ་བློའི་སྙིང་བོའང་ཡིན་པ་རེད།
དེའི་རྐྱེན་གྱིས་ཤེས་རིག་འདི་འཇིག་རྟེན་འདིའི་བདེ་དགེའི་རྩ་བར་གྱུར་
ཡོད་པ་དང་། མ་འོངས་པའི་འཇིག་རྟེན་གྱི་ཁ་ཕྱོགས་ཉག་གཅིག་ཡིན་
པ་རེད། ་ ་ -
མིག་སྔའི་འཇིག་རྟེན་འདི་དང་ལྷག་པར་རྒྱལ་ཁབ་དག་གི་གནས་
སྟངས་ལ་བལྟས་ན་དངོས་པོའི་དཔལ་ཡོན་ཡར་རྒྱས་སུ་ཕྱིན་དྲགས་པས་
བསམ་པའི་དཔལ་ཡོན་ཆ་ནས་རྗེས་སུ་ལུས་པས་འཇིག་རྟེན་ལ་གནོད་
ཅིང་མི་རྣམས་འཚོ་གནས་ལ་ཡིད་ཆད་པའི་གནས་ཚུལ་ཐོན་ཏེ་ནང་གི་
བསམ་པའི་དགོས་མཁོ་སྐོང་ཐབས་བྲལ་བ་རེད། ་དེ་བས་མི་རྣམས་ཀྱི་
བསྙེག་བྱ་ནི་ནང་བསམ་པའི་དཔལ་ཡོན་དར་སྤེལ་བཏང་ནས་མི་ཚེའི་
103

འཚོ་གནས་སྡུག་བསྔལ་བསལ་བ་དང་དཔལ་ཡོན་ཟུང་དོ་མཉམ་པར་བྱ་
རྒྱུ་ཤིན་ཏུ་གལ་ཆེ་བ་རེད།
དེ་ལྟ་བུའི་གནས་སྟངས་འོག་ཏུ་བོད་ཀྱི་ཤེས་རིག་མི་རིགས་གཞན་
དང་རྒྱལ་ཁབ་གཞན་ལ་དར་སྤེལ་གཏང་བ་ནི་དངོས་པོའི་དཔལ་ཡོན་
གྱིས་བཟོས་པའི་ཡིད་ཆད་བསལ་ཅིང་མི་ཚེ་བདེ་སྐྱིད་འབྱུང་དུ་གཞུག་
ཐུབ་པ་སྟེ་བདེ་སྐྱིད་དངོས་འབྲེལ་ནི་ནང་བསམ་བློ་ལས་སྐྱེ་དགོས་པ་རེད།
དེ་ལོ་ངོ་བཅུ་ཕྲག་བཞིའི་ནང་དུ་ནུབ་ཕྱོགས་རྒྱལ་ཁབ་ཏུ་ས་ཁྱབ་གནམ་
ཁྱབ་འགྲོ་བ་འདིས་བདེན་དཔང་གསལ་བོ་བྱ་ཐུབ་སྟེ་དེ་མིན་ཚན་རིག་གི་
ཚད་མཐོ་ཞིང་དཔལ་འབྱོར་རྒྱས་པའི་མི་རིགས་འདི་དག་གིས་རང་གི་ཕ་
མེས་ཀྱི་ཆོས་ལུགས་རྒྱབ་དུ་བསྐྱུར་ནས་དཔལ་འབྱོར་དང་ཚན་རིག་གི་ཆ་
ནས་ཆེས་རྗེས་སུ་ལུས་པའི་མི་རིགས་འདིའི་རིག་གཞུང་དང་ལེན་བྱེད་
སྲིད་དམ།།
དེའི་ཕྱིར། དུས་རབས་ཉེར་གཅིག་པ་ནི་བོད་རིག་པའི་དུས་
རབས་ཡིན་ཞེས་བཤད་ཀྱང་འགལ་བ་མེད། འོན་ཀྱང་དེང་གི་སློབ་གྲྭ་
ཆེན་མོ་བ་འགའ་རེས་ད་ལྟ་གླིང་གཞན་དང་རྒྱལ་ཁབ་གཞན་པའི་ཚད་
ལྡན་མཁས་པ་མང་བོས་བོད་ཀྱི་སྲོལ་རྒྱུན་རིག་གནས་ལ་སློབ་སྦྱོང་དང་
104

ཞིབ་འཇུག་བྱེད་བཞིན་པར་བློ་དོགས་གནང་བ་སྟེ་ཁོ་རྣམ་པས་བོད་ཀྱི་
རིག་གནས་འདི་བེད་སྤྱོད་ཀྱིས་མཐར་བོད་ཀྱི་ལག་ནས་འཕྲོག་ངེས་རེད་
སྙམ་མོད་ངའི་བསམ་པར་མི་རིགས་འདིའི་སྲོལ་རྒྱུན་རིག་གནས“ ཧམ་
འཕྲོག”བྱེད་མཁན་ཞིག་ཡོད་ན་དེ་ནི་མི་རིགས་དེའི་ངའོ་སྙམ་ཆོག་པ་
ཞིག་ལས་རིག་གནས་ཤིག་རང་གི་ལག་ནས་འཕྲོག་པ་ཞིག་གཏན་ནས་
གཞི་མ་གྲུབ་པ་ཡིན། དེའི་ཕྱིར་དེ་ནི་འཕྲོག་པ་མ་ཡིན་པར་ཤོར་བ་ཡིན་
ཏེ་ཤོར་བ་ནི་རིག་གཞུང་ཙམ་མ་ཡིན་པར་མི་རིགས་འདིའི་རིན་ཐང་ཤོར་
བ་རེད། རང་གིས་དར་སྤེལ་དང་རྒྱུན་འཛིན་བྱེད་མ་ཐུབ་ན་དེ་ནི་རང་
གི་ལན་པ་ལས་ཕྱི་གླིང་བ་ལན་པ་མིན་ལ་ཕྱི་གླིང་བའི་དོན་གཉེར་དེ་ལས་
དེ་ལྟ་བུའི་སྔངས་འཚབ་སྐྱེས་པ་ནི་ཤ་ཞེན་ཆེ་བའི་སློབ་གྲྭ་ཆེན་མོ་བ་སྐོར་
ཞིག་གི་སྒྱིད་ལུག་གི་བསམ་ཚུལ་མངོན་པར་མཚོན་པ་རེད།
དེ་བས་འདི་ནི་རིག་གཞུང་ངོ་སྤྲོད་བྱས་པ་ཙམ་མ་ཡིན་པར་བྱམས་
སྙིང་རྗེ་གཙོ་བྱས་པའི་འཇིག་རྟེན་འདྲ་མཉམ་དང་ཞི་བདེའི་ལྟ་བ་ངོ་སྤྲོད་
བྱས་པ་ཞིག་ཡིན། ཡིན་ནའང་མི་རིགས་འདིའི་ཤེས་རིག་གི་ཁྲོད་དུ་མི་
ལེགས་པའི་ཆའང་ཡོད་པ་སྨོས་མེད་ཡིན། དེ་རིགས་ངོ་སྤྲོད་བྱས་ན་མི་
ལེགས་ཤིང་ལྷག་པར་ད་སྐབས་ནི་ང་ཚོས་ངོ་སྤྲོད་བྱས་པ་ཤིན་ཏུ་མི་འདང་
105

བ་རེད།
ད་ལྟ་བོད་ཁུལ་དུ་རྩོམ་རིག་སྐོར་གྱི་དུས་དེབ་དང་ཚགས་
པར་མང་བོ་བྱུང་དང་འབྱུང་མུས་ཡིན་པ་འདིས་བོད་ཀྱི་སྤྱི་
ཚོགས་ལ་ནུས་པ་གང་འདྲ་ཐོན་སྲིད། །
མང་རའི་དགོན་ཆེན། ཕྱག་ཤུལ་སྤྲུལ་སྐུ།
ལན། སྐད་ཡིག་ནི་མི་རིགས་དེའི་ཚེ་སྲོག་རེད་ལ་མི་རིགས་དེ་
དར་རྒྱས་སུ་འགྲོ་བའི་རྒྱུ་རྐྱེན་གཙོ་བོ་རེད། གལ་ཏེ་སྐད་ཡིག་ཉམས་ཚེ་
དཔལ་འབྱོར་ཡར་རྒྱས་སུ་སོང་ནའང་དོན་གྱིས་མི་རིགས་དེ་ཡར་རྒྱས་སུ་
སོང་བ་མིན་པར་ཕམ་ཁ་མྱངས་པ་རེད། དེ་ཕྱིར་སྐད་ཡིག་མི་བསམ་
པར་མི་རིགས་བསམ་མཁན་དག་ནི་མི་རིགས་འདི་མུན་པར་སྐྱེལ་མཁན་
སྐོར་ཅིག་རེད།
དེའི་ཕྱིར་སྐད་ཡིག་དར་རྒྱས་སུ་གཏོང་བ་དང་མི་རིགས་འདིའི་
བཟང་སྤེལ་ངན་འགོག་གི་ནུས་པ་འདོན་མཁན་ནི་དུས་དེབ་དང་ཚགས་
པར་ཡིན་ལ་འདིས་མི་རིགས་ཤིག་གི་ཁ་ཕྱོགས་དང་ཁ་ཚ་དགོས་གཏུག་གི་
གནད་དོན་མང་བོ་ཐག་གཅོད་པར་སྐུལ་འདེད་ཀྱི་ནུས་པ་ཐོན་པས་སྐད་
ཡིག་ལ་བརྟེན་ནས་མི་རིགས་སྐྱོབ་པའི་བསམ་བློ་དེ་ཡང་འདི་ལས་མངོན་
པར་གསལ་བ་ཞིག་ཡིན། དེའི་ཕྱིར་མིག་སྔར་བོད་ཀྱི་སྤྱི་ཚོགས་སུ་བོད་
106

ཡིག་མཁོ་མེད་སྨྲ་བའི་ཁ་གཏད་དུ་ལངས་ནས་དུས་དེབ་དང་ཚགས་པར་
མང་བོ་ཐོན་པ་འདིས་མིག་སྔར་ཡིན་ནའང་འདྲ། མ་འོངས་པ་ཡིན་
ནའང་འདྲ། ནུས་པ་ཆེན་པོ་ཐོན་ངེས་ལ་གདོན་ཡང་འོས་ཏེ་དེ་མིན་
བོད་ཡིག་མཁོ་མེད་སྨྲ་བ་འདི་རྒྱ་ཡན་དུ་སོང་བ་ཞིག་ཡིན་པས་ཉེན་ཁ་
ཤིན་ཏུ་ཆེ།
འོན་ཀྱང་དེང་གི་དུས་དེབ་དང་ཚགས་པར་ཐམས་ཅད་རྩོམ་རིག་
གི་ལས་དོན་གཙོ་བོར་འཛིན་པས་འདི་ཙམ་གྱིས་མི་རིགས་འདིར་ཆ་ཚང་
བའི་ནུས་པ་ཞིག་མི་ཐོན་ཏེ་དེས་དཔལ་འབྱོར་དང་ཆབ་སྲིད་བཅས་ཀྱི་
ཕྱོགས་ཀྱི་དགོས་མཁོ་སྐོང་མི་ཐུབ་པས་སོ། །
དེའི་ཕྱིར་བོད་ཀྱི་དུས་དེབ་དང་ཚགས་པར་དག་རྩོམ་རིག་ཁོ་ན་མི་
བསམ་པར་བསམ་གཞིག་གི་ནུས་པ་དང་ཞབས་ཞུ་ཡི་ནུས་པ་ བཅས་
ཕྱོགས་གང་ཐད་ནས་རྒྱ་སྐྱེད་ཅིང་བསྐྱར་བཟློས་མི་ཡོང་བའི་ཐབས་ལ་
འབད་དགོས། མིག་སྔའི་གནས་བབས་ལ་བལྟས་ན། ཆབ་སྲིད་དཔྱད་
བརྗོད། དཔལ་འབྱོར་དཔྱད་གླེང་། སྒྲ་ བསྒྱུར། སྤྱི་ཚོགས་དཔྱད་
བརྗོད། སྤྱི་ཚོགས། ཆོས་ལུགས། མཚན་ཉིད་རིག་པ། གོམས་སྲོལ།
དེང་རབས་འབྲེལ་འདྲིས། བགྲོ་གླེང་། བཅོས་བསྒྱུར་ཞིབ་འཇུག རི་
107

མོའི་སྐྱེད་ཚལ། བཟོ་རིག་བེད་སྤྱོད། ཚན་རྩལ་གསར་བ། མིང་བརྡ་
ཞིབ་འཇུག རོལ་དབྱངས་ཟློས་གར། ཡ་རབས་སྤྱོད་བཟང་། ཡིག་
སྒྱུར་ཞིབ་འཇུག་བཅས་ཀྱི་དུས་དེབ་ཀྱང་ངེས་པར་མཁོ། དེ་མིན་རྩོམ་
རིག་ཕྱོགས་ནས་ཡར་རྒྱས་འབྱུང་ངེས་ཀྱང་དེ་ཙམ་གྱིས་མི་རིགས་འདིར་
ཆ་ཚང་བའི་ནུས་པ་ཞིག་གདོན་མི་ཐུབ་པས་ཀུན་གྱིས་ཐུགས་བསམ་
བཞེས་རྒྱུ་ནི་ཤིན་ཏུ་གལ་ཆེ་བ་ཡིན།
དེང་རབས་བོད་ཀྱི་སློབ་གྲྭ་དང་དགོན་སྡེ་གཉིས་ཀྱི་ཁ་
ཕྱོགས་མི་འདྲ་ཞེས་བཤད་ན་ཆོག་གམ། །
མང་རའི་དགོན་ཆེན། ཕྱག་ཤུལ་སྤྲུལ་སྐུ།
ལན། ལ་ལས་དགོན་སྡེའི་རིག་གནས་དང་སློབ་གྲྭའི་རིག་
གནས་ཞེས་པ་ནི་གནས་ཚུལ་དངོས་ལ་འདང་མ་བརྒྱབས་པར་བོད་ཀྱི་
རིག་གནས་དུས་གཅོད་དང་ཡང་ན་སྲོལ་རྒྱུན་རིག་གནས་བོད་ཀྱི་སྤྱི་
ཚོགས་དང་འབྲལ་བར་འདོད་པའི་ཀུན་སློང་ངན་པ་ཞིག་རེད་དེ་ཕྱི་ཚུལ་
ནི་སློབ་གྲྭ་བས་རིག་གནས་གསར་བ་སྦྱོངས་ཞེས་མི་རིགས་ལ་ཤ་ཚ་ཁུལ་
གྱིས་དགོན་སྡེ་ཁག་རིག་གནས་གསར་བ་དང་ཁ་འབྲལ་དུ་འཇུག་འདོད་
པ་རེད། སྲོལ་རྒྱུན་རིག་གནས་དང་ཁ་བྲལ་ན་མི་རིགས་ཀྱི་བརྩེ་དུང་
མེད་ལ་རིག་པ་གསར་བ་དང་ཁ་བྲལ་ན་མི་རིགས་ལ་ཡར་རྒྱས་མེད་པ་
108

དེའི་ཕྱིར་ངས་ལྟ་བ་ངན་པ་དེར་མཐའ་གཅིག་ཏུ་དགག་པ་གཏང་འདོད།
དེང་གི་སློབ་གྲྭ་དང་དགོན་སྡེ་མིང་དང་རྣམ་པའི་སྟེང་ནས་ཅུང་མི་
འདྲ་བ་མ་གཏོགས་དོན་དངོས་སུ་བོད་ཀྱི་དགོན་སྡེ་དག་ནི་ད་ལྟའི་གནས་
ཚུལ་ལས་བརྗོད་ན་བོད་ཀྱི་སྲོལ་རྒྱུན་སློབ་གྲྭ་ཞེས་བརྗོད་ཆོག་ཅིང་སེ་
འབྲས་དགེ་གསུམ་དང་བླ་བྲང་བཀྲ་ཤིས་འཁྱིལ་སོགས་ནི་བོད་ཀྱི་སྲོལ་
རྒྱུན་སློབ་གྲྭ་ཆེན་མོ་ཉག་གཅིག་ལགས་པས་འདི་དག་ཏུ་ཆོས་ཁོ་ནར་སྦྱོང་
པ་ཞིག་གཏན་ནས་མིན་པར་བཟོ་གསོ་ཐ་སྙད་རིག་གནས་ཀྱི་སྐོར་ཡང་
སྦྱངས་ཏེ་བོད་ཀྱི་སྤྱི་ཚོགས་ཀྱི་དགོས་མཁོ་བསྐངས་དང་སྐོང་བཞིན་པ་ནི་
ཁ་གསལ་མིག་མཐོང་ལགས་པས་ཨུ་ཚུགས་ཅན་དག་ལ་རྩོད་པ་བྱེད་དོན་
ཅི་ཡང་མེད། དེ་བས་སློབ་གྲྭ་དང་དགོན་སྡེ་གཉིས་ཀྱི་ཁ་ཕྱོགས་ནི་མི་
རིགས་དར་རྒྱས་སུ་གཏོང་བ་དེ་ཡིན་ལ་འོན་ཀྱང་མི་གཅིག་ས་ཞིག་ཡོད་པ་
ནི་དགོན་ སྡེས་ཕྱི་མའི་དོན་ཡང་གཙོ་བོར་འཛིན་བཞིན་ཡོད་ པ་རེད།
འོན་ཀྱང་སྐྱེ་བ་ཕྱི་མ་དོན་དུ་གཉེར་བ་ནི་སྤྱི་ཚོགས་དང་ཁ་བྲལ་བ་ཞིག་
གཏན་ནས་མ་ཡིན་པར་སྤྱི་ཚོགས་འདིར་ཆེད་དུ་ཞབས་ཞུ་སྒྲུབ་པ་དང་
གཞན་ཕན་གྱི་ལས་དོན་སྣ་ཚོགས་བསྒྲུབ་དགོས་པ་སྟེ་ཕྱི་མ་དོན་དུ་གཉེར་
བའང་མཐར་གཏུགས་ན་ལྷག་བསམ་རྣམ་དག་དང་འགྲོ་བ་གཞན་ལ་
109

ཕན་འདོགས་པ་དོན་དུ་གཉེར་བ་ཡིན་པ་ལས་སྤྱི་ཚོགས་བདེ་དགེ་དང་
བྲལ་ནས་ཕྱི་མ་དོན་གཉེར་བྱེད་ཐོབས་ཤིག་གཏན་ནས་མེད་པས་སོ། །
འདི་ནི་བོད་ཀྱི་དགོན་སྡེས་སྤྱི་ཚོགས་ལ་ཞབས་འདེགས་ཞུ་བའི་གཞི་རྩ་
རེད།
མིག་སྔའི་གནས་ཚུལ་ལ་བལྟས་ན་དེ་རིང་གི་མི་རིགས་འདིའི་ཉེན་
ཁ་སྐྱོབ་མཁན་ནི་དགོན་སྡེ་དག་ཡིན་ཞེས་བརྗོད་ཀྱང་ཆོག་སྟེ་འཚོ་བའི་
ཁྲོད་བོད་ཡིག་ བཀོལ་ སྤྱོད་དང་བོད་ཀྱི་རིག་གནས་འཛིན་སྐྱོང་སྤེལ་
གསུམ་བྱེད་པ་འདིས་ཀྱང་ཤེས་པའི་ཕྱིར། དེ་ལྟ་ནའང་དགོན་སྡེ་སློབ་
གསོ་ནི་སྲོལ་རྒྱུན་རིག་གནས་ཁོ་ནས་ཆོག་གོ་ཟེར་ན་དེ་ནི་ནོར་འཁྲུལ་ཆེན་
པོ་ཡིན་ཏེ་ལོ་རྒྱུས་ཀྱིས་བདེན་དཔང་བྱས་པ་བཞིན་དུས་རབས་སོ་སོར་
རིག་གནས་གསར་བར་བརྩོན་ལེན་བྱེད་མཁན་དགོན་སྡེ་དག་ཡིན་པས་
གོམས་སྲོལ་བཟང་བོ་དེ་དམ་འཛིན་བྱེད་པ་ནི་ཤིན་ཏུ་གལ་ཆེ་བ་བཞིན་
དགོན་སྡེ་ནང་དུ་སྲོལ་རྒྱུན་རིག་གནས་ཀྱིས་གཙོས་ཚན་རིག་གསར་བ་སྟེ་
དངོས་ལུགས་དང་རྫས་འགྱུར་སོགས་རིག་པ་གསར་བའི་སློབ་ཚན་ཡང་
གང་ལ་གང་མཁོ་བཞིན་བཀོད་སྒྲིག་བྱ་རྒྱུ་ཡིན་ལ་དགོན་པ་རེ་གཉིས་སུ་གྲྭ་
སྒྲིག་གི་སྦྱོར་བའང་རྩོམ་བཞིན་ཡོད་ཅིང་། སེ་འབྲས་དགེ་གསུམ་འཛིན་
110

གྲྭ་དབུ་མ་ཡན་སྐོར་ཅིག་བསལ་ཏེ་ཚན་རིག་གི་འཛིན་གྲྭའང་བཙུགས་
ཡོད་པ་རེད། མ་འོངས་པར་ནང་བའི་ཚན་རིག་ཞིབ་འཇུག་ཁང་ཡང་
འཛུགས་གཉེར་བྱེད་ངེས་ཡིན་ཏེ་ད་ལྟ་དགོན་པ་ཆེན་པོ་རེ་གཉིས་སུ་དེང་
རབས་ཀྱི་ཁྱད་ཆོས་ལྡན་ཞིང་ཚན་རིག་གི་ལག་རྩལ་བེད་སྤྱོད་བྱེད་པའི་
སྨན་ཁང་འཛུགས་གཉེར་གྱིས་སྤྱི་ཚོགས་ཐོག་གི་དེང་རབས་སྨན་ཁང་
ཆེན་པོར་འགྲན་རྩོད་བྱེད་པའི་དབུ་བཙུགས་པ་རེད།
འདི་ལྟར་བཀོད་སྒྲིག་བྱེད་དོན་ཡང་ཚན་རིག་དར་རྒྱས་སུ་སོང་
བས་ཆོས་ལུགས་མང་བོ་ཞིག་གི་ལྟ་བ་གཞི་བརྟེན་མེད་པར་གྱུར་ནས་
ཉམས་དམས་སུ་འགྱུར་བཞིན་ཡོད་ནའང་ནང་བར་མཚོན་ན་ལྟ་བའི་
རྒྱབ་སྐྱོར་གསར་བ་ཞིག་འབྱུང་བཞིན་ཡོད་པས་ཚན་རིག་གི་ལམ་ནས་
ནང་བའི་བདེན་དོན་གསལ་བའི་ཆེད་དང་ཚན་རིག་དང་ནང་བསྟན་
གཉིས་ཕན་ཚུན་སློབ་སྦྱོང་གིས་མི་འདང་བ་ཁ་སྐོང་བྱས་ཏེ་སྤྱི་ཚོགས་ལ་
ཞབས་འདེགས་ཞུ་བའི་ཆེད་དུ་ཡིན་ལ་ གྲྭ་བའི་གྲངས་འབོར་ངེས་ཅན་
ཞིག་ཟིན་པའི་བོད་ལ་མཚོན་ན་དེ་ནི་མི་རིགས་དར་རྒྱས་སུ་འགྲོ་བར་ཆེས་
ནུས་པ་ཐོན་པ་ཞིག་རེད།
དུས་རབས་མི་འདྲ་བའི་ནང་དུ་བོད་ཀྱི་དགོན་སྡེར་ཤེས་ཡོན་གསོ་
111

སྐྱོང་བྱེད་པའི་ཚད་གཞིའང་མི་འདྲ་སྟེ་དེང་གི་དགོན་སྡེ་སོ་སོར་གྲྭ་བའི་
གནས་ཚུལ་ལ་བལྟས་ན་ནུབ་ཕྱོགས་མཚན་ཉིད་རིག་པ་དང་ཕྱི་ཡིག་ཆབ་
སྲིད། རི་མོ། རོལ་དབྱངས། ལྗོངས་རྒྱུ། ཚོང་ལས། ཁྱིམ་གློག་ཞིག་
གསོ་བཅས་ཕྱོགས་སོ་སོར་སློབ་སྦྱོང་བྱེད་མཁན་མང་ལ་ སློབ་གྲྭ་དང་
གཅེས་སེམས་ཚོགས་པ་རྩ་འཛུགས་བྱེད་མཁན་ཡང་ཡོད་པས་དགོན་སྡེས་
ནི་སྔར་བཞིན་བོད་ཀྱི་སོ་ཚིས་ཆེད་དུ་ནུས་པ་འདོན་བཞིན་པ་སུས་ཀྱང་
བསྙོན་དུ་མེད་དོ། །
མཚོ་ སྔོན་ བོད་ ཡིག་ ཚགས་ པར་ སྟེང 《རྨོངས་ སྐྲན་
འཇོམས་པའི་གཏར་ཁ》ཞེས་པའི་རྩོམ་ཡིག་ཅིག་སྤེལ་བ་ལས་
གྲགས་འགུལ་མི་ཉུང་ བ་ཞིག་ འབྱུང་ བཞིན་ ཡོད་དེ་ཁྱེད་ ཀྱི་
དགོངས་པར་དེ་ལ་ལྟ་སྟངས་ག་འདྲ་འཛིན་བཞིན་ཡོད་པའི་ལན་
གསལ་པོ་ཞིག་འདེབས་པར་ཞུ།
མཚོ་སྔོན་མི་རིགས་སློབ་གླིང་གི་སློབ་མ་ཞིག་གིས།
ལན། ངས་རྩོམ་ཡིག་དེར་བལྟས་མྱོང་། རིགས་པའི་གཞུང་
ལུགས་ཀྱི་སྟེང་ནས་བཤད་ན་དེ་ལ་རིན་ཐང་ཅི་ཡང་མེད་དེ་ཁོའི་ཐབས་
ལམ་ནི་རིག་གནས་གསར་བརྗེའི་ཁ་གཡང་བཞིན་སྐད་ཆ་འཇིགས་པོ་
བཤད་དེ་མི་རྣམས་འདྲོག་སློང་བ་ཙམ་རེད། རྩོམ་ཡིག་དེ་མདོར་བསྡུས་
112

ན་སྲོལ་རྒྱུན་རིག་གནས་དང་ནང་བསྟན་ཆོས་ལུགས་ལ་ངོ་རྒོལ་བྱེད་པ་
རེད་དེ་མདོར་ན“རིག་གསར་གྱི་ལས་འགུལ”དེ་ཡིད་ཚིམ་པ་ཞིག་ཡིན།
དེ་བས་ངས་དེ་ལ་གདེང་འཇོག་ག་འདྲ་བྱེད་མིན་ཡང་སྲོལ་རྒྱུན་རིག་
གནས་དང་ཆོས་ལུགས་གཉིས་ལས་གླེང་བར་བྱ་སྟེ། །
གཅིག སྲོལ་རྒྱུན་རིག་གནས་ཞེས་པ་ནི་མི་རིགས་ཤིག་གྲུབ་ནས་
བཟུང་རིམ་བཞིན་འཕེལ་རྒྱས་སུ་སོང་བའི་གཞི་ཚུགས་པའི་རིག་གཞུང་
ལ་ཟེར་ཞིང་མི་རིགས་ཤིག་ལོགས་སུ་འབྱེད་དོན་ཡང་སྲོལ་རྒྱུན་རིག་
གནས་འདི་ཡིན་ལ་དེ་བས་མི་རིགས་ཀྱི་འདུ་ཤེས་དང་མི་རིགས་ལ་རྒྱ།
མི་རིགས་ཀྱི་གཅིག་གྱུར། མི་རིགས་ཀྱི་མཐུན་སྒྲིལ་བཅས་ཐམས་ཅད་
སྲོལ་རྒྱུན་རིག་གནས་ལས་བྱུང་ཞིང་གལ་ཏེ་སྲོལ་རྒྱུན་རིག་གནས་ཡོད་ན་
མི་རིགས་དེ་ག་འདྲ་ཞིག་ཏུ་གྱུར་ཀྱང་སྔར་བཞིན་གསོན་པ་རེད་དེ། དེ་
བས་མི་རིགས་ཀྱི་སྲོག་ཤིང་དུ་གྱུར་པའི་རིག་གནས་ལ་ངོ་རྒོལ་བྱེད་པ་ནི་
དོན་གྱིས་མི་རིགས་འདིར་ངོ་རྒོལ་བྱེད་པ་ཁོ་ན་རེད།
གཉིས། ནང་བའི་ཆོས་ལུགས་ནི་རིགས་པའི་ཆོས་ལུགས་ཡིན་ལ་
སུས་ཀྱང་རིགས་པ་རྣམ་དག་གིས་དཔྱད་ཆོག་ལ་དཔྱད་དགོས་པར་སྟོན་
པས་ཀྱང་གནང་ཡོད། དེ་བས་ནང་བར་དགག་པ་ལ་ནང་བའི་ཆོས་ཀྱི་
113

གནས་ལུགས་ཤེས་དགོས་ཏེ་ཤེས་ཏེ་བཀག་ན་རིག་གཞུང་གི་རིན་ཐང་
ཡོད་ལ་དེ་ལ་ལན་ཡང་རིགས་པ་རྣམ་དག་གིས་འདེབས་པ་རེད། དེ་
ལྟར་རྩོད་པ་བྱས་ན་རིག་གནས་ཡར་སྐུལ་དུ་འགྲོ་བས་དགེ་མཚན་ཆེ་ལ་
བདེན་དོནའང་གསལ་ བོར་བྱེད་ཐུབ་ལ། སྐུ་ ཞབས་ ཞོགས་དུང་ལོ་
མཚོན་ན་ཆོས་ལུགས་ཀྱི་ཕྱི་རོལ་ཀྱི་མི་ཞིག་ཡིན་ལ་ཆོས་ལུགས་ཅི་ཡང་མི་
ཤེས་པ་ཁོང་གི་རྩོམ་ཡིག་ལས་བདག་མེད་དང་ལས་དབང་སོགས་ལ་གོ་བ་
མ་ལོན་པར་སྐོར་ལོག་རེ་འགྲེལ་ཏེ་དགག་པ་མཛད་འདུག་པས་དོན་གྱིས་
རང་ཉིད་དགག་པར་སོང་འདུག་པས་ཁ་ཡ་མ་བྱས་ཀྱང་སྐྱོན་ཅི་ཡང་མི་
འདུག
ལྷག་པར་རྩོམ་ཡིག་འདིར་མ་མཐའ་ཡང་བླང་དོར་ཞེས་པའོང་
མེད་ལ་རྙིང་བ་རྒུད་པ་ཀུན་གྱི་རྩ་བ་ཡིན་ཞེས་ཐག་བཅད་པས་རིག་གཞུང་
གི་ཞིབ་འཇུག་གི་ལྟ་བས་དཔྱད་ན་རིགས་པའི་གཞུང་ལུགས་ཅི་ཡང་མེད་
ཅིང་རིག་གསར་ཀྱི་ཁ་གཡང་ལྟ་བུ་ཞིག་ཡིན་དོན་ཡང་དེ་ཡིན་ནོ། ། ན་
གཞོན་མང་བོ་ཞིག་དེའི་རྗེས་སུ་རྒྱུགས་པ་ལ་ཁག་མེད་དེ་ཁོ་ཚོ་ལ་དེ་
བདེན་པའི་རང་བཞིན་ལ་ཕྲ་ཞིང་ཞིབ་པར་དཔྱོད་མ་ཐུབ་པ་མ་ཟད་ཨ་
གསར་ཆེས་དགའ་བས་ཡིན་ནོ། །

བོད་ཀྱི་སྙན་ངག་གི་བསམ་བློའི་ཁ་གཏད་ས་གང་ཡིན།
ནུབ་བྱང་མི་རིགས་སློབ་གྲྭ་ཆེན་མོ། གངས་ཞུན།
ལན། སྙན་ངག་ལ་ཚོད་འཛིན་བྱེད་པ་ནི་སྙན་ངག་འཕེལ་
རྒྱས་ཀྱི་བཀག་སྡོམ་ཡིན་པས་མི་གཅིག་གིས་སྐད་ཆ་སྦོམ་པོ་བཤད་དེ་ཡོད་
ཚད་ལ་ཚོད་འཛིན་བྱ་མི་རུང་། དེ་བས་ང་ཚོས་དེང་རབས་སྙན་ངག་གི་
ཞབས་ཞུ་དང་སྒྱུ་རྩལ། གནས་བབས། ཀློག་པ་བོ་དང་འབྲེལ་བ་བཅས་
ཕྱོགས་སོ་སོ་ནས་བལྟས་ནས་བཤད་ན་བྱམས་སྙིང་རྗེ་དང་གཞན་ཕན་གྱི་
བསམ་བློ་ལ་བརྟེན་དགོས་ཏེ་འདིས་མི་རིགས་ཤིག་གི་མདུན་ལམ་དང་
ཁོར་ཡུག་སྐྱེ་དངོས་ཞི་བདེ་བཅས་ཀྱི་གནད་དོན་ཐག་གཅད་ཐུབ་པར་མ་
ཟད་མི་རིགས་ གཞན་དང་ ཡང་ན་འཇིག་ རྟེན་འདིའི་དཀའ་རྙོག་གི་
གནད་དོན་ཡོད་ཚད་ཐག་གཅད་ཐུབ་པ་རེད། དེ་ཡང་ཡིན་ཏེ། མིག་
སྔའི་འཇིག་རྟེན་འདི་ནི་ཆབ་སྲིད་པ་དང་། ཚན་རིག་པ། དཔལ་
འབྱོར་པ་བཅས་ཀྱིས་གཡོ་སྒྱུ་འགྲན་བསྡུར་བྱ་སའི་གཡུལ་ས་ཞིག་ཏུ་གྱུར་
པས་སྣོད་བཅུད་མཐའ་དག་གི་སྐེ་ལ་འབྲལ་དུ་མེད་པའི་ལྕེབས་ཐག་ཅིག་
བཟོས་ཡོད་ཀྱང་ལྕེབས་ཐག་དེ་ནི་རྡུལ་ཕྲན་མཚོན་ཆ་མ་ཡིན་པར་མི་རང་
གི་རྒྱུད་ཀྱི་གཅེས་འཛིན་འདིའི་སྟེང་ང་ཚོས་རང་གི་བྱམས་དང་སྙིང་རྗེ།
གཞན་ཕན་གྱི་བསམ་པ་འདིར་བརྟེན་ནས་འཇིག་རྟེན་གྱི“ སྐྱུགས་བྲོ་བའི་
115

ཟློས་གར”འདི་དང་ཁ་གཏད་དུ་ལངས་ནས་བོད་ཀྱི་དེང་རབས་སྙན་
ངག་འདི་འཛམ་གླིང་གི་རང་བཞིན་ཅན་དུ་འགྱུར་ཐུབ་པའི་ཡིད་ཆེས་
ཡོད།
བོད་ཀྱི་ཡོན་ཏན་པའི་ལོ་རྒྱུས་སྟེང་གི་ཡོན་ཏན་པ་རྣམས་
ཀྱི་ཐོབ་ཐང་ཅི་འདྲ་ཡིན། ཕྱུག་པོ་ཡིན་ནམ་དབུལ་བོ་ཡིན། རྒྱུ་
མཚན་ཅི།
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། བོད་རིགས་ནི་ཡོན་ཏན་པར་བརྩི་མཐོང་ཆེས་ཆེར་
བྱེད་པའི་མི་རིགས་ཤིག་ཡིན་ཏེ་ལོ་རྒྱུས་སྟེང་ཡོན་ཏན་པར་བརྩི་བཀུར་
བྱེད་དགོས་པའི་ཁྲིམས་ལུགས་ཀྱང་ཡོད་ལ་བཙན་པའི་དུས་རབས་སུ་
བྱིས་པ་ཚང་ མས་ ཡོན་ ཏན་ོལ་ བསླབ་དགོས་པའི་ཁྲིམས་ལུགས་ཀྱང་
བཟོས་པར་གྲགས། ལྷག་པར་ལོ་ཙཱ་བར་འཇིག་རྟེན་མིག་ཅེས་མིང་
བཏགས་པ་འདི་ནི་ཡོན་ཏན་གྱི་ཐོབ་ཐང་དང་གོ་གནས་ཆེས་མཐོ་བའི་
མཚོན་བྱེད་གལ་ཆེན་ཞིག་ཡིན་ཏེ་འདི་ལྟ་བུ་ནི་གཞན་ལ་ཆེས་དཀོན་
ནོ། །
ལོ་རྒྱུས་ཀྱི་འགྱུར་བ་གང་ལྟར་ཡང་ཆོས་ལུགས་ཀྱི་ཁྲོད་དུ་ཡོན་ཏན་
པར་ཁོའི་སྐྱེ་ཁུངས་དང་འབྱོར་ཕྱུག་གང་ལའང་མ་བལྟས་པར་དམངས་
116

གཙོས་འདེམས་བསྐོ་ལྟ་བུའི་ལམ་ལུགས་ཡ་མཚན་པ་ཞིག་དང་ཁོང་གི་
ཤེས་ཡོན་དང་མཐུན་པའི་ཐོབ་ཐང་ལོངས་སུ་སྤྱད་ཐུབ་སྟེ་དེ་ནི་ཁ་དཔེར
ཨ་མའི་བུ་ལ་ཡོན་ཏན་ཡོད་ན། ། དགའ་ལྡན་ཁྲི་ལ་བདག་པོ་མེད། །
ཅེས་པ་འདི་ཁོ་ནས་བདེན་དཔང་གསལ་བོར་བྱ་ཐུབ་ཅིང་དགའ་ལྡན་ཁྲི་
རབས་དང་དགོན་པ་ཆེ་ཆུང་སོ་སོའི་ཁྲི་རབས་ལ་བལྟས་ན་གསལ་བོར་
ཤེས་ཐུབ་སྟེ་ཁོང་ཚོ་ནི་འབངས་མི་དཀྱུས་མ་ལས་འཁྲུངས་པ་ཡོད་ལ་
གཡོག་པོ་གཡོག་མོ་ལས་སྐྱེས་པའང་ཡོད་ལ་དྭ་ཕྲུག་བདག་མེད་ཀྱང་ཡོད་
སྤྲུལ་སྐུ་ལམ་
ད་དུང་གཞན་ཞིག་ནས་བལྟས་ན་བོད་ལ་ 
པས་སོ། ། 
ལུགས་བྱུང་བའང་ཡོན་ཏན་ཅན་གྱི་གོ་གནས་མཐོ་བའི་མཚོན་བྱེད་ཅིག་
སྟེ་དེ་མིན་ན་ལམ་ལུགས་འདི་གཞི་ཚུགས་དཀའ་བ་སྨོས་མེད་ཡིན
། ཡོན་
ཡོན་ཏན་ཅན་ནི་ཕྱུག་པོ་ཡིན་པ་ལས་དབུལ་བོ་ག་ལ་ཡིན
ཏན་ཅན་གྱི་དབུལ་ཕྱུག་ནི་དཔལ་འབྱོར་གྱི་སྟེང་ནས་བཤད་པ་མིན་པར་
བསམ་བློའི་སྟེང་ནས་བཤད་པ་ཡིན་ལ་བསམ་བློའི་སྟེང་ནས་དབུལ་བོ་
ཡིན་ཚེ་ཁོ་ནི་ཡོན་ཏན་པ་ཞིག་མིན་ཏེ་ཡོན་ཏན་པའི་བསྙེག་བྱ་ནི་གཞན་
ལ་ཕན་འདོགས་པའི་ཡོན་ཏན་ཡིན་པ་ལས་དཔལ་འབྱོར་མིན་ཏེ་དེ་བས་
སྔོན་ཆད་བོད་ཀྱི་ཡོན་ཏན་པ་ཞིག་གིས་འདི་ལྟར་བཤད་མྱོང་སྟེ་སྔོན་ཆད་
117

ངའི་ཁས་ཟ་མ་མ་བཙལ་ན་མི་རྙེད་མོད། ད་ལྟ་ཟ་མས་ངའི་ཁ་བཙལ་ནི་
མི་རྙེད་ཅེས་བཤད་པ་རེད་དེ་འདིས་ནི་བོད་ཀྱི་ཡོན་ཏན་པ་དང་དཔལ་
འབྱོར་གྱི་འབྲེལ་བའང་གསལ་བོར་མཚོན་ཐུབ་བོ། །
བོད་ཀྱི་ ས་ཆའི་ ཤ་ཚོང་ལས་ རིགས་བྱེད་མཁན་ཁ་ ཆེ་
སོགས་མི་གཞན་ཡིན་པ་ལས་བོད་མི་གཅིག་ཀྱང་མེད་པའི་རྒྱུ་
མཚན་གང་ལ་ཐུག་དེ་རིག་གནས་ཀྱི་བསམ་བློའི་སྟེང་ནས་ཤོད་
དང་། །
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། བོད་མི་རིགས་ཀྱི་བསམ་བློའི་འཁྱེར་སོ་ལྟར་ན་སྲོག་
ཆགས་ཤིག་ཡིན་ཕྱིན་ཁོ་ལའང་ཚེ་སྲོག་ཅིག་ཡོད་ལ་ཚེ་སྲོག་དེ་ནི་རང་ལ་
མཚོན་ན་ཆེས་གལ་ཆེ་བ་ཞིག་ཡིན། ཚེ་སྲོག་དེ་དག་དང་འགྲོ་བ་མི་
རིགས་ཀྱི་ཚེ་སྲོག་ནི་ཕན་ཚུན་བརྟེན་ཏེ་གནས་པ་ཞིག་ཡིན་ཏེ་མཐོ་སྒང་ན་
འཚོ་བའི་མི་རིགས་འདིར་མཚོན་ན་ཁོ་ཚོའི་ཚེ་སྲོག་གི་རྒྱུན་དང་གསོན་
ཤུགས་ནི་མཐོ་སྒང་གི་ཁོར་ཡུག་དང་སྲོག་ཆགས་ཀྱིས་བྱིན་པས་དེ་དག་ལ་
བྱམས་སྐྱོང་དང་སྙིང་རྗེ་ནི་རིག་གནས་ཀྱི་འདུ་ཤེས་འཛིན་སྟངས་སུ་གྱུར་
འདུག་པ་ནི་དམངས་ཁྲོད་རྩོམ་རིག་མིང་བོས་ར་སྤྲོད་བྱེད་ཐུབ་ལ་དེ་བས་
རང་གི་ཁ་རྒྱབ་ཀྱི་དོན་དུ་ནོར་ལུག་མི་བཤའ་ཐབས་མེད་པ་དག་ལའང་
118

སྙིང་རྗེ་དཔེར་མི་སྲིད་པ་ཞིག་སྐྱེ་བཞིན་ཡོད་དེ་ལ་ལས་ལུག་ཅིག་བཤའ་
འདོད་ནས་རྐང་ལག་སྡོམ་པའི་ཚེ་ན་དུད་འགྲོ་ཡིན་ནའང་རེ་ཉག་ཤར་
བའི་མིག་ཟུང་དེ་མཐོང་རྗེས་དེ་མ་ཐག་ཏུ་བསམ་པ་ལྷོད་འགྲོ་ཞེས་ཟེར་
དེ་ནི་ཡུན་རིང་བོར་ནོར་ལུག་དང་འགྲོགས་པའི་ཁོ་
མཁན་ཡང་མང་། 
ཚོའི་བར་ལ་བརྩེ་དུང་ཞིག་ཆགས་ཡོད་འདུག་ཅེས་གླེང་ན་འགྲིག་པ་ལས་
སྐྱེ་བ་ཕྱི་མར་སྐྲག་པ་ཙམ་མིན་ཏེ་དཔེར་ན་རི་དྭགས་རྔོན་པ་ཚོས་ཀྱང་
ཤན་པ་མི་བྱེད་པའི་གནས་ལུགས་འདིས་ཤེས་སོ་སྙམ་ཏེ་འདི་ནི་བོད་
རིགས་སྤྱིའི་བསམ་བློའི་འདུ་ཤེས་འཛིན་སྟངས་ཡིན
དེར་མ་ཟད་སངས་རྒྱས་ཆོས་ལུགས་ཀྱིས་བོད་ཀྱི་གོམ་ས་སྲོལ་ལ་
ཤུགས་རྐྱེན་ངེས་ཅན་ཞིག་ཐེབས་པར་ཤན་པའི་རིགས་འདི་ལས་རིགས་
ཆེས་ཐབས་སྡུག་ཏུ་ལྟ་བའི་གོམས་སྲོལ་གྱིས་ཤུགས་རྐྱེན་ཐེབས་པའང་
ཡིན་ནོ། །
ལ་ལས་བོད་ཀྱི་སྲོལ་རྒྱུན་རིག་གནས་ནི་ནང་བསྟན་རིག་
གཞུང་གིས་གྲུབ་ཅིང་དེ་བོད་ཀྱི་སྲོལ་རྒྱུན་རིག་གནས་ཀྱི་ཉིང་
བཅུད་ཡིན་ཟེར་ལ་བོད་ཀྱི་སྲོལ་རྒྱུན་རིག་གནས་དོར་ན་བོད་ཀྱི་
རིག་གནས་དོར་བ་ཡིན་ཟེར་བས་འདིར་འདྲི་རྒྱུ་ནི་བོད་ཀྱི་སྲོལ་
119

རྒྱུན་རིག་གནས་དང་ནང་བསྟན་རིག་གནས་བར་གྱི་འབྲེལ་བ་
གང་ཡིན་པ་དང་། སྲོལ་རྒྱུན་རིག་གནས་དེང་རབས་ཅན་དུ་
བསྒྱུར་ཆོག་མིན། ཆོག་ན་དེར་སྒྱུར་བའི་ཐབས་ལམ་གང་ཡིན་
པ་བཅས་པར་དེ་བཞིན་ལན་གསལ་བོ་ཞིག་འདེབས་པར་ཞུ།
མང་རའི་དགོན་ཆེན། ཕྱག་ཤུལ་སྤྲུལ་སྐུ།
ལན། བོད་ཀྱི་སྲོལ་རྒྱུན་རིག་གནས་ཡིན་ནའང་ནང་བསྟན་
ཤེས་རིག་ཡིན་པའི་ངེས་པ་མེད་ཀྱང་བོད་ཀྱི་སྲོལ་རྒྱུན་རིག་གནས་བཟོ་
གསོ་ཚད་མ་བཅས་གང་དང་གང་ནའང་བརྡ་དང་རྣམ་པ་བྱེད་ལས་
བཅས་སུ་ནང་བསྟན་ཤེས་རིག་གི་གྲུབ་ཆ་མ་འདྲེས་པ་མེད་ལ་གོམས་སྲོལ་
དང་ཤེས་རིག་བཅས་གང་ནའང་སངས་རྒྱས་ཆོས་ལུགས་ཀྱི་ཤུགས་རྐྱེན་
ངེས་ཅན་ཞིག་ཐེབས་ཡོད། ད་ལྟའི་གནས་བབས་ལ་བལྟས་ན་སངས་
རྒྱས་ཆོས་ལུགས་མེད་ན་བོད་ཀྱི་ཤེས་རིག་མེད་པའི་ཚོད་དུ་སླེབས་པས་
ནང་བསྟན་ཤེས་རིག་བོད་ཀྱི་རིག་གནས་ཀྱི་ཉིང་བཅུད་ཡིན་ཞེས་བརྗོད་
ཀྱང་འགལ་བ་མེད་ཅིང་བོད་ཀྱི་ནང་བསྟན་ཤེས་རིག་དང་བོད་ཀྱི་རིག་
གནས་ཀྱི་འབྲེལ་བ་ནི་ཕན་ཚུན་ལྟོས་བཅས་ཀྱི་འབྲེལ་བ་ཡིན་པས་ནང་
བསྟན་ཤེས་རིག་མ་ཤེས་ན་བོད་ཀྱི་རིག་གནས་ཤེས་མི་ཐུབ་ལ་སྲོལ་རྒྱུན་
རིག་གནས་མ་ཤེས་ན་མི་རིགས་ཀྱི་ལོ་རྒྱུས་ཆ་ཚང་བ་ཞིག་དང་མི་རིགས་
120

ཀྱི་ངོ་བོ་ཆ་ཚང་བ་ཞིག་གཏན་ནས་ཤེས་མི་ཐུབ།
སྲོལ་རྒྱུན་རིག་གནས་ནི་མི་རིགས་ཀྱི་གྲུབ་ཆ་གཙོ་བོ་དང་མེས་པོ་
དག་གིས་མི་རབས་རྗེས་མར་བཞག་པའི་ཁྱད་ནོར་རམ་མི་རིགས་འདིར་
བསྐྲུན་པའི་སྲོག་དབང་ཉག་གཅིག་རེད། མི་རིགས་ཀྱི་ལ་རྒྱ་དང་མཐུན་
སྒྲིལ་གཅིག་གྱུར་གྱི་འདུ་ཤེས་ཚང་མ་འདི་ལ་བརྟེན་པ་ཡིན་ཞིང་གོལ་ཏེ་
སྲོལ་རྒྱུན་རིག་གནས་ཀྱི་འདུ་ཤེས་མེད་པ་ཞིག་ལ་མི་རིགས་ཀྱི་འདུ་ཤེས་སྐྱེ་
ཟེར་ན་དེ་ནི་ཆ་མི་ཚང་བའི་འདུ་ཤེས་ཤིག་ལས་མ་འདས་ཏེ་མི་རིགས་ཀྱི་
འདུ་ཤེས་སྐྱེ་བའི་གཞི་མེད་པའི་ཕྱིར་རོ། ། དཔེར་ན་ཁ་ཆེ་མི་རིགས་ལ་
སྐད་དང་ཡི་གེ་མེད་ཀྱང་ཁོ་ཚོ་འཇིག་རྟེན་འདིར་གཅིག་གྱུར་དང་ཡུན་
རིང་དུ་གསོན་ཐུབ་པ་ནི་ཁ་ཆེའི་ཆོས་ལུགས་ཁོ་ནར་ བརྟེན་ པ་ ཡིན།
དེས་ན་མི་རིགས་ཤིག་དངོས་པོའི་དཔལ་ཡོན་ཐད་ནས་རྗེས་སུ་ལུས་པ་ནི་
ཆེས་ཡིད་སྐྱོ་བ་ཞིག་ཡིན་རུང་སྲོལ་རྒྱུན་རིག་གནས་ཀྱི་འདུ་ཤེས་ཡལ་ཚེ་
ཆེས་ཡ་ང་བ་ཞིག་སྟེ་མི་རིགས་ཞེས་པའི་གཞི་མེད་པའི་ཕྱིར་རོ། ། དེའི་
ཕྱིར་མི་རིགས་དེའི་སྲོལ་ རྒྱུན་རིག་ གནས་ དོར་ན་མི་རིགས་དེའི་རིག་
གནས་དང་འཕེལ་རྒྱས་བཅས་ཡོད་ཚད་དོར་བ་མ་ཟད་དོན་གྱིས་ མི་
རིགས་དེའང་དོར་བ་ཡིན་ནོ། །
121

དེ་ལྟར་བཤད་པ་སྲོལ་རྒྱུན་རིག་གནས་ཁོ་ནས་ཆོག་ཅེས་པ་ག་ལ་
ཡིན་ཏེ་སྲོལ་རྒྱུན་རིག་གནས་ཁོ་ནར་བརྟེན་པའི་མི་རིགས་ཤིག་ཡིན་ཚེ་དེ་
ལ་དར་རྒྱས་ཀྱི་རེ་བ་མེད་དེ་སྲོལ་རྒྱུན་རིག་གནས་ལ་དུས་རབས་གསར་
བའི་ནང་དུ་མི་རིགས་ཀྱི་དགོས་མཁོ་བསྐང་མི་ཐུབ་པའི་ཆ་ཤིན་ཏུ་མོད།
དེ་ནི་ལོ་རྒྱུས་ཀྱི་ཁྱད་ཆོས་ཤིག་རེད། དེ་བས་སྲོལ་རྒྱུན་རིག་གནས་ཀྱི་
སྟོང་ཆ་དེ་སྐོང་བོ་དང་བཟང་སྤེལ་ཉེས་འགོག་གིས་སྲོལ་རྒྱུན་རིག་གནས་
ཆོ་ཇེ་ཚང་དུ་བཏང་ནས་དེང་རབས་ཀྱི་དགོས་མཁོ་མཐའ་དག་སྐོང་བ་ནི་
དེང་གི་སྐད་ཆ་བཤད་ན་སྲོལ་ རྒྱུན་རིག་གནས་དེང་རབས་ ཅན་དུ་
བསྒྱུར་པ་ཡིན་ལ་སྔོན་གྱི་སྐད་ཆེས་བཤད་ན་དར་སྤེལ་བཏང་བ་རེད།
འདི་མ་ཐུབ་ན་སྲོལ་རྒྱུན་རིག་གནས་ཀྱིས་ལོ་རྒྱུས་དགོས་མཁོ་བསྐང་མི་
ཐུབ་ལ་དུས་རབས་སོ་སོའི་མིས་ཀྱང་ལོ་རྒྱུས་ཀྱི་འོས་འགན་བསྒྲུབས་མ་
ཐུབ་པ་ཡིན་ཏེ་མཐར་གཏུགས་ན་སྲོལ་རྒྱུན་རིག་གནས་དར་སྤེལ་དུ་
གཏོང་བ་ནི་མི་རིགས་འདི་དར་སྤེལ་དུ་གཏོང་བའི་ ཐབས་ལམ་ཉག་
གཅིག་རེད།
རིག་གནས་ཆེ་བ་ལྔའི་ཡ་གྱལ་བཟོ་རིག་པ་ནི་གཞུང་དུ་སྐུ་
གསུང་ཐུགས་གསུམ་གྱི་སྐོར་ཡིན་པ་ལས་གཞན་ཡིད་འཕྲོག་པའི་
122

ཁྱད་ཆོས་ཤིག་བསྟན་མེད། དེས་ན་བོད་ཀྱི་བཟོ་རིག་པའི་
བསྟན་བཅོས་སུ་དེང་རབས་དངོས་པོ་གསར་བཟོ་ནུས་པ་འདོན་
ཐུབ་པའི་རྨང་གཞི་ཚད་ལྡན་ཞིག་ཨེ་ཡོད། -
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན།
ལན། རིག་གནས་ཆེ་བ་ལྔའི་ཡ་གྱལ་བཟོ་རིག་པ་ནི་རིག་
གཞུང་ཚན་ཁག་ཅིག་གི་མིང་ཡིན་པ་ལས་སྐུ་གསུང་ཐུགས་གསུམ་གྱི་སྐོར་
ཁོ་ན་ཡིན་དགོས་པའི་ཚད་གཞི་ཅི་ཡང་མེད། བོད་ཀྱི་རིག་གནས་འདུ་
ཤེས་འཁྱེར་སྟངས་ལས་བལྟས་ན་དེང་གི་ཚན་རིག་ཀྱང་བཟོ་རིག་པ་ཡིན་
པས་དེའི་ཡ་གྱལ་གྱི་བཟོ་རིག་པ་ལ་ནང་བསྟན་གྱི་སྐུ་གསུང་ཐུགས་རྟེན་
སྐོར་དང་བོད་ཀྱི་སྲོལ་རྒྱུན་གྱི་བཟོ་རིག་ཙམ་ལ་གོ་དགོས་པའི་རྒྱུ་མཚན་
མེད་ལ་སྔོན་ཆད་བྱུང་མྱོང་བའི་བཟོ་རིག་ཙམ་ལ་ངོས་འཛིན་པའི་སྒྲུབ་
བྱེད་དེ་བས་ཀྱང་མེད།
བོད་ཀྱི་བཟོ་རིག་པར་མཚོན་ན་མེས་པོ་རྣམས་ཀྱི་ལག་ལེན་གྱི་ཁྲོད་
ནས་གསར་བཏོད་བྱས་པའམ་སྐབས་དེའི་མི་རིགས་གཞན་པའི་སྔོན་ཐོན་
གྱི་ལག་རྩལ་ནང་འདྲེན་བྱས་ཏེ་སྤྱི་ཚོགས་འཕེལ་རྒྱས་ལ་ནུས་པ་ཆེན་པོ་
ཞིག་བཏོན་ཡོད་མོད། དེ་ད་ལྟའི་ཚབ་ཐུབ་པའི་བཟོ་རིག་ཅིག་གམ་དེང་
རབས་དངོས་པོ་གསར་བཟོ་ནུས་པ་འདོན་ཐུབ་པའི་རྨང་གཞི་ཚད་ལྡན་
123

ཞིག་ཡིན་མི་སྲིད་དེ་སྔོན་ནས་བཟོ་རིག་ཆ་ཚང་བ་ཞིག་ཡིན་ན་དེ་ནི་བུས་
བསྒྲུབ་རྒྱུ་ཕས་བསྒྲུབས་པ་ཡིན་ལ་ང་ཚོས་ རིག་གཞུང་དར་སྤེལ་ཟེར་
དགོས་དོན་དེ་བས་ཀྱང་མི་འདུག
མིའི་ལག་ལེན་ཁྲོད་ནས་ཐོན་པའི་རིག་པའི་གཞུང་ལུགས་གང་
ཞིག་ཡིན་ནའང་འདྲ། སྐབས་དེར་སྔོན་ཐོན་གང་འདྲ་ཞིག་ཡིན་རུང་
དུས་ཀྱི་འགྱུར་བ་དང་བསྟུན་ནས་དར་སྤེལ་མེད་ན་དུས་ཀྱི་དགོས་མཁོ་
བསྐང་མི་ཐུབ་སྟེ་དར་སྤེལ་ཅེས་པ་གཞུང་ལུགས་ཁྱབ་སྤེལ་ཙམ་མ་ཡིན་
པར་དེ་རྨང་གཞི་བྱས་ཏེ་འཕེལ་རྒྱས་སྙེག་པ་དེ་རེད། དེ་ནི་དུས་རབས་
སོ་སོའི་མིའི་འོས་འགན་ཡིན་པ་ལས་མེས་པོ་དག་གི་འོས་འགན་མིན་ལ་ང་
ཚོའི་འོས་འགན་ཡང་སྔོན་མའི་གཞུང་ལུགས་དེར་དགག་པ་གཏང་རྒྱུ་མ་
ཡིན་པར་སྔོན་མའི་གཞུང་ལུགས་དེའི་ཞན་ཆ་བཙལ་ནས་དར་སྤེལ་
གཏང་རྒྱུ་དེ་རེད། ལོ་རྒྱུས་ཀྱི་གནས་བབས་དེ་མ་བསམ་པར་དེང་གི་
བཟོ་རིག་དང་བསྡུར་ནས་ངོ་མཚར་བའི་ཁྱད་ཆོས་ཤིག་བསྟན་མེད་ཟེར་
བ་ནི་འགྲེལ་བཤད་བྱ་མི་ཐུབ་པའི་ལྟ་ཚུལ་ཞིག་རེད།
མིག་སྔའི་གནས་བབས་ལས་བལྟས་ན་བོད་ཀྱི་བཟོ་རིག་འདིར་
ཁོར་ཡུག་གི་ཆ་རྐྱེན་དང་མཐུན་པའི་ཁྱད་ཆོས་མངོན་པར་གསལ་ཞིང་མི་
124

རིགས་ཀྱི་སེམས་ཁམས་དང་ཡུལ་སྲོལ་གོམས་འདྲིས། གནམ་གཤིས་
མཐུན་རྐྱེན་དང་འཕྲོད་པའི་ཁྱད་ཆོས་དུ་མ་ཞིག་ལྷང་ངེར་མངོན་པ་
འདིར་ང་ཚོས་དབང་མེད་དུ་བསམ་གཞིག་གཏང་དགོས་ཏེ་འདི་དག་ནི་
དངོས་པོ་གསར་བ་བཟོ་བའི་ནུས་པ་འདོན་ཐུབ་པའམ་ཡང་ན་གཞི་
བཟུང་ས་ཉག་གཅིག་ཡིན་ཏེ་དཔེར་ན་བོད་ཀྱི་རྩིག་བཟོ་འདི་ནི་ཁོར་ཡུག་
གི་ཆ་རྐྱེན་དང་ཤིན་ཏུ་མཐུན་པ་ལྟ་བུ་རེད། ད་ལྟའི་མི་རབས་འདིར་
བལྟས་ན་བོད་ཀྱི་བཟོ་རིག་མང་པོ་ཞིག་ཉམས་དམས་དང་རྩ་མེད་དུ་གྱུར་
ཡོད་ལ་སྔོན་ཐོན་གྱི་བཟོ་རིག་ནང་འདྲེན་བྱས་པ་དེ་བས་ཀྱང་འདང་མེད།
མི་རབས་འདི་ནི་སྡིག་སྨེའི་མི་རབས་ཤིག་ཡིན་ཏེ་རང་ཉིད་སྔོན་ཐོན་གྱི་
བཟོ་རིག་གསར་བར་སློབ་སྦྱོང་དང་ནང་འདྲེན་བྱེད་པ་སྟོང་ཆར་ལུས་
ཤིང་མི་རིགས་རང་གི་བཟོ་རིག་དར་སྤེལ་ཀྱང་གཉིད་དུ་ཡུར་འདུག དེ་
བས་ང་ཚོས་ཕ་མེས་ཀྱི་བཟོ་རིག་དེས་ད་ལྟའི་བཟོ་རིག་པའི་ཚབ་བྱེད་མ་
ཐུབ་པས་དེར་འཁང་ར་ལེ་བདའ་བྱེད་པ་ནི་དོན་གྱིས་རང་གི་འོས་འགན་
བསྒྲུབས་མ་ཐུབ་པའི་ཉེས་པ་འགེབ་འདོད་ཡིན་པས་དེ་ནི་ང་ཚོ་མི་རབས་
འདིའི་ཆེས་ངོ་ཚ་ཞིང་ཁ་སྐྱེངས་འོས་པའི་དོན་ཅིག་ཡིན་ནོ། །
ངས་བལྟས་ན་ད་ལྟའི་བོད་ཀྱི་ཡོན་ཏན་པ་མང་ཆེ་བས་
125

འདས་པའི་བོད་ཀྱི་རིག་གནས་ཁོ་ན་ལ་ཞིབ་འཇུག་བྱེད་པས་ད་
ལྟའི་བོད་ཀྱི་སྤྱི་ཚོགས་ལ་ཕྱོགས་སོ་སོར་དོ་སྣང་དང་ཞིབ་འཇུག་
མི་བྱེད། དེ་ནས་ཞིབ་འཇུག་བྱེད་སྟངས་ནོར་བ་རེད། ད་ལྟ་
མེད་ན་འདས་པ་ཡང་མེད་པའི་ཕྱིར་ཟེར་ན་འགྲིག་གམ། -
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ། །
ལན། ཁྱེད་ཀྱིས་གསུངས་པ་ནང་བཞིན་རེད་ང་ཚོས་ལོ་རྒྱུས་
ལ་ཞིབ་འཇུག་བྱེད་པའང་ད་ལྟ་མ་འོངས་པའི་ཆེད་ཡིན། དེ་མིན་ལོ་
རྒྱུས་ལ་ཞིབ་འཇུག་བྱེད་པ་ལ་དགོས་པ་དེ་འདྲ་མ་མཆིས་ཏེ་མི་རིགས་ཀྱི་
ཤེས་ཡོན་ཅན་ཞིག་ཡིན་ན་མི་རིགས་ཀྱི་དོན་དུ་བྱ་བ་བསྒྲུབ་དགོས་ཤིང་དེ་
ཡང་མི་རིགས་ཀྱི་ཕྱོགས་གང་ཅིའི་ཁ་ཚ་དགོས་གཏུག་གི་གནད་དོན་ལ་
ཞིབ་འཇུག་བྱས་ནས་མི་དམངས་ལ་ཁ་ཕྱོགས་མ་ནོར་བར་བསྟན་དགོས།
ལོ་རྒྱུས་སྨྲ་བ་ཚང་མས་གཉའ་ཁྲི་བོད་ཡིན་མིན་དང་གླང་དར་མར་
གདེང་འཇོག་བྱེད་པ་སོགས་མ་ཎི་འདོན་འདོན་གྱིས་བསྐྱར་ཟློས་ཡང་
བཟློས་བྱེད་པ་དེས་ང་ཚོའི་མི་རིགས་འདིར་ ཕན་ ཅི་ཞིག་ ཐོགས་སེམ།
གཉའ་ཁྲི་བོད་ཡིན་ནའང་ང་ཚོས་དེ་རིང་གི་མི་རིགས་འདིར་ཕན་པ་ཏིལ་
འབྲུ་ཙམ་ཡང་མི་འབྱུང་ལ་རྒྱ་ཡིན་ནའང་གནོད་པ་ཁབ་སྐུད་ཙམ་ཡང་མི་
འབྱུང༌། དེ་བས་འདི་རིགས་ཁ་ཕྱོགས་ནོར་བ་མིན་ན་གང་ཡིན།
126.

དེ་དག་ནི་ལོ་རྒྱུས་ཀྱི་ལ་རྒྱ་ཙམ་སྟེ་ལ་རྒྱ་དེས་བོད་མི་རིགས་ཀྱི་
འཕེལ་རྒྱས་ལ་གོ་ཅི་ཡང་མི་ཆོད། །
དེ་མིན་ན་གཞོན་སྙན་ངག་པ་མང་བོས་སྙན་ངག་ཆལ་ཆོལ་རེ་བྲིས་
ཏེ་མི་རིགས་འདིར་མདུན་ལམ་བསྟེན་རྒྱུ་ཞེས་སྐྲ་རིང་བོར་བཞག་ནས་
ཆང་བཙན་པོ་འཐུང་བཞིན་ངོ་ཚ་མེད་པའི་སྐད་ཆ་ལུང་བ་གང་བཤད།
རང་ཚོད་ན་མེད་པའི་སྡིགས་སྤྱི་ཉོག་ར་གང་འདོན་བཞིན་ཡོད་པའང་རྩ་
བ་ནས་ནོར་བ་རེད། སྙན་ངག་ཐན་ཐུན་ཙམ་གྱིས་མི་རིགས་ཡར་རྒྱས་
གཏང་ཐུབ་ཟེར་ན་དེ་ནི་དོན་དངོས་ལ་བརྩི་འཇོག་ཅི་ཡང་མེད་པའི་སྐད་
ཆ་ཞིག་ཡིན་ལ་དོན་དངོས་སུ་སློབ་མ་སློབ་གྲྭར་མི་སྐྱེལ་བའི་རྒྱུ་རྐྱེན་ཙམ་
ལའང་དཔྱད་ཐུབ་མེད་པར་སྔོན་ བཞིན་རྙིང་ཞེན་ཞེས་ཁ་ནས་མ་ཎི་
འདོན་འདོན་བྱེད་པ་དག་གི་ཁ་ཕྱོགས་ཀྱང་ཡོངས་སུ་ནོར་བ་རེད།
དེ་མིན་ན་གཞོན་མང་བོས་ང་ཚོ་རྗེས་སུ་ལུས་པ་ནི་ཕ་མེས་མ་
བཟང་བར་བཤད་ནས་མི་རིགས་དོན་དུ་ཧུར་བརྩོན་མི་བྱེད། ཕ་མེས་ང་
ཚོ་ཚན་རིག་གི་ཞིང་བཀོད་དུ་སྐྱེལ་ཟིན་པ་ཡིན་ན་ང་ཚོ་དགའ་ཀྲོག་ཀྲོག་
གིས་གཉིད་ནས་བསྡད་རྒྱུ་ཡིན་ནམ། ངས་བསམ་ན་ང་ཚོས་འབད་པ་
བྱེད་པ་ནི་འདས་བར་འབྲེལ་བ་མེད་དེ་ཕ་མེས་རང་གི་འགན་དེ་བསྒྲུབས་
127

་ མི་ཐུབ་པ་ཡིན་ཡང་། ང་ཚོས་ཕ་མེས་ལ་ཁ་གཡར་ནས་རང་གི་འགན་དེ་
མ་བསྒྲུབས་པ་ཡིན་ན་དེ་ལས་ངོ་ཚ་བ་ཞིག་མེད་ལ་རང་གི་འགན་དེ་
བསྒྲུབས་པ་ཡིན་ན་ད་གཟོད་བུ་ཚའི་མདུན་དུ་ལྷོད་པོར་བསྡད་ཆོག་པ་
ཡིན་ཏེ་རང་གི་འོས་འགན་བསྒྲུབས་པས་སོ། ། དེའི་ཕྱིར་རང་གི་འོས་
འགན་བསྒྲུབས་པ་ལ་དེ་རང་གི་སྤྱི་ཚོགས་ལ་དཔྱོད་པ་ནི་ཆེས་གལ་ཆེ་སྟེ་
དེ་མིན་མུན་ནག་ལ་ལག་སྙབ་བཞིན་མི་རིགས་ལ་ཕན་པ་བསྒྲུབ་པའི་ཁ་
ཕྱོགས་མེད་པས་སོ། །
དེང་སྐབས་འཛམ་གླིང་ས་གནས་མང་བོར་བོད་རིག་པ་
དང་དེའི་སྲོག་རྩར་གྱུར་པའི་ནང་བསྟན་སློབ་སྦྱོང་དང་ཞིབ་
འཇུག་གནང་བཞིན་ཡོད་མོད་མ་འོངས་པ་ནི་དཔལ་འབྱོར་དང་
འགྲན་རྩོད་ཀྱི་དུས་རབས་ཡིན་ཞིང་འཛམ་གླིང་གི་ས་ཁུལ་གང་
ནས་ཀྱང་མིའི་འཚོལ་བསྙེག་ལ་རམ་འདེགས་བྱེད་མ་ནུས་པ་ཡིན་
ན་བོད་མི་རིགས་ཀྱང་དེ་དང་བསྟུན་ནས་རུ་གཞི་ནས་ཡལ་ངེས་
རེད། ཁྱོད་ཀྱིས་གཟིགས་ན་བོད་རིག་པ་འདི་ལ་མ་འོངས་པའི་
དུས་རབས་ནང་གོ་གནས་ག་འདྲ་ཞིག་ཐོབ་ཐུབ་པ་དང་ཉེན་ཁ་
གང་ཞིག་ལ་འཕྲད་སྲིད། །
ཀོས་ནན་རྫོང་རུ་མང་སྡེ་བ། གངས་འཚོ།
128

ལན། ངའི་ བསམ་ པར་ བོད་ ནས་ མི་དམངས་ ཀྱིས་ ནང་
བསྟན་ལ་དད་མོས་བྱེད་པ་དང་ནུབ་ཕྱོགས་པས་ནང་བསྟན་ལ་དད་པ་
བྱེད་པ་གཉིས་མི་འདྲ་སྟེ་བོད་མི་རིགས་ཀྱིས་ལོ་རྒྱུས་ཀྱི་བག་ཆགས་ལས་
དད་མོས་བྱེད་བཞིན་ཡོད་ལ་ནུབ་ཕྱོགས་པས་བསམ་བློའི་དགོས་མཁོར་
དད་མོས་བྱེད་པ་ཡིན་ཀྱང་མཇུག་འབྲས་ནི་གཅིག་འདྲ་ཡིན་ཏེ་གཉིས་
ཀའི་བསམ་པའི་དགོས་མཁོ་བསྐང་ཐུབ་པ་བྱུང་། དེའི་སྟེང་ནས་བོད་མི་
རིགས་ཀྱིས་དཔལ་འབྱོར་གྱི་འགྲན་རྩོད་ཇི་འདྲ་བྱུང་ནའང་ལོ་རྒྱུས་ཀྱི་
ཤུགས་རྐྱེན་ཆེ་བས་ནང་བསྟན་ལ་དད་མོས་ལོ་ཐུང་ཐུང་ཞིག་ཏུ་ཉེར་ཁོར་
འཕྲད་ཐུབ་པ་ཞིག་མིན། འོན་ཀྱང་བོད་རིག་པ་ནི་མཐོ་སྒང་འདིར་ཡལ་
བའི་ཉེན་ཁ་ཤིན་ཏུ་ཚེ་སྟེ་བོད་རིགས་ལས་བྱེད་པ་དང་སློབ་གྲྭ་ཆེ་འབྲིང་
གི་སློབ་མ། ཐ་ན་སྤྱི་ཚོགས་ཁྲོད་དུ་བོད་ཡིག་མཁོ་མེད་དུ་སྨྲ་བ་ཤིན་ཏུ་
མང་བས་སོ། ། འདི་བསྒྱུར་མ་ཐུབ་ནི་བོད་རིག་པ་རྩ་མེད་དུ་འགྲོ་བའི་
ཉེན་ཁ་ཤིན་ཏུ་ཆེ། འདི་ནི་བོད་རིག་པས་ཕྱི་དངོས་པོ་དང་བསྟུན་ནས་
ནུས་པ་འདོན་མ་ཐུབ་པ་མིན་ཏེ་འདོན་པའི་རྒྱུ་རྐྱེན་མ་ཚང་བས་སོ། །
འོན་ཀྱང་ནུབ་ཕྱོགས་རྒྱལ་ཁབ་དག་ལ་མཚོན་ན་བོད་རིག་པའི་
ཡང་བཅུད་དེ་ནང་བསྟན་འདི་རིགས་པའི་གཞུང་ལུགས་ཀྱི་སྟེང་ནས་
129

དར་བ་ཡིན་ལ་དེ་ཡང་ཕྱིའི་དངོས་པོ་དར་རྒྱས་ཀྱི་འགྲན་རྩོད་ཁྲོད་ནས་
དར་བ་རེད། དེ་ནི་དངོས་པོའི་དཔལ་ཡོན་གྱི་དར་རྒྱས་དང་བསྟུན་ནས་
ནུབ་ཕྱོགས་མཚན་ཉིད་རིག་པ་དར་རྒྱས་འབྱུང་མ་ཐུབ་པ་ལ་ཐུག་ཡོད་དེ་
ནུབ་ཕྱོགས་མཚན་ཉིད་རིག་པ་ཐག་མ་ཆོད་ཅིང་ཆོས་ལུགས་ཀྱིས་ཀྱང་
ཐག་ཆོད་པའི་དགོས་མཁོ་མང་བོ་ཞིག་བོད་ཀྱི་ནང་བསྟན་དུ་བྱུང་སྟེ་ཁོ་
ཚོས་བསམ་པའི་དགོས་མཁོ་སྐོང་ཐུབ་པ་ལ་བརྟེན་ནས་དར་བ་རེད། དེ་
བས་ཇི་འདྲའི་དངོས་པོ་དཔལ་ཡོན་གྱིས་འགྲན་ རྩོད་ཆེ་ན་དེ་འདྲའི་
བསམ་པའི་དགོས་མཁོ་སྐོང་མི་ཐུབ་པའི་གནད་དོན་ཚབས་ཆེ་བས་བོད་
རིག་པའི་བསམ་བློ་འདི་ནུབ་ཕྱོགས་སར་མུ་མཐུད་དུ་དར་རྒྱས་འགྲོ་བ་
ཤུགས་ཆེ་ཞིང་མིག་སྔར་འཛམ་གླིང་གིས་གནས་ སོ་སོར་བོད་ཀྱི་ནང་
བསྟན་ལ་ཞིབ་འཇུག་བྱེད་བཞིན་པ་འདི་དུས་རབས་ཉེར་གཅིག་པར་
བོད་བརྒྱུད་ནང་བསྟན་འཕེལ་རྒྱས་འགྲོ་བའི་གཞུང་ལུགས་དང་བདེན་
དོན་གཙོ་བོར་འཛིན་པ་ལས་དད་མོས་གཙོ་བོར་མི་འཛིན་པ་དང་སུས་
ཡིན་རུང་སྟོན་པའི་གསུང་ལ་དཔྱད་ཆོག་པའི་ཐོབ་ཐང་ཡོད་པ། བྱམས་
དང་སྙིང་རྗེ་དང་ལྷག་བསམ་དང་སེམས་བསྐྱེད་སོགས་ཀྱི་རིན་ཐང་ཤེས་
ན་ནང་བ་སངས་རྒྱས་ནི་ཆོས་ལུགས་གཞན་དང་མི་འདྲ་བར་ཚན་རིག་
130

དང་བསྟུན་ནས་དར་རྒྱས་དང་ཚན་རིག་ལ་རམ་འདེགས་དང་ཚན་རིག་
ལམ་ནས་བདེན་དོན་སྐྱེལ་ཐུབ་པ་ སོགས་ཤེས་ཐུབ་ལ་དེ་ཡིན་ན་བོད་
བརྒྱུད་ནང་བསྟན་ཉེན་ཁ་ཞིག་ལ་འཕྲད་རྒྱུ་མ་ཡིན་པར་ཆེས་དར་བའི་
མཐུན་རྐྱེན་ཕུན་སུམ་ཚོགས་པ་ཞིག་འབྱུང་ཐུབ་པ་ཡིན་ལ་འདིའི་གནས་
བབས་ཀྱང་ཆོས་ལུགས་གཞན་ལ་བལྟས་ན་མཐོར་འགྲོ་ངེས་ པ་ཡིན་
ནོ། །
དེང་སྐབས་བོད་མི་ཕལ་ཆེ་བ་ཞིག་གིས་རང་གི་བུ་ཕྲུག་
བོད་ཀྱི་སློབ་གྲྭར་མི་སྐྱེལ་བའི་གནད་དོན་གང་ལ་ཐུག
ཀོས་ནན་ཆ་ཚང་སློབ་གྲྭ། གཡང་མཁོ་རྒྱལ། །
ལན། དེང་འདིར་བོད་རིགས་བྱིས་པ་རྒྱ་ཡིག་སློབ་གྲྭར་སྐྱེལ་
བ་ནི་རང་ཉིད་ཀྱི་རྒྱལ་ལེན་འདོད་ནས་ཕམ་ཁ་ལག་ཏུ་བླངས་པ་ཞིག་ཡིན་
ཏེ་མི་རིགས་ཤིག་གི་སྙིང་བོའམ་བླ་སྲོག་ནི་དེའི་སྐད་ཡིག་ཡིན་ཞིང་དེ་ནི་
རིག་གནས་དང་བརྩེ་དུང་གི་གཞི་རྩ་ཡིན་པས་མི་རིགས་ཀྱི་འདུ་ཤེས་དང༌
ལ་རྒྱ་བརྩོན་སེམས་བཅས་ཚང་མ་སྐད་ཡིག་དང་རིག་གནས་ལ་བརྟེན་
ནས་སྐྱེ་བ་ཡིན། དེའི་ཕྱིར་རང་གི་སྐད་ཡིག་དང་རིག་གནས་ཉམས་
དམས་སུ་གྱུར་ནས་སྐད་རིགས་གཞན་པ་ཞིག་གིས་མི་རིགས་འདི་བསྐྱབ་
རྒྱུ་ཟེར་བ་ནི་དོན་གྱིས་ཕམ་པའི་ནང་དུ་ད་དུང་ཕམ་ཁ་ངོས་ཟིན་མེད་
131

པའི་རྟགས་རེད། དེ་བས་བལྟས་ན་གཞི་རྩའི་གནད་དོན་ནི་ཕམ་པ་དེ་
རིགས་ཀྱིས་མི་རིགས་དང་སྐད་ཡིག་བར་གྱི་འབྲེལ་བ་ཤེས་མེད་པ་དང་མི་
རིགས་ལ་བརྩེ་དུང་ཅི་ཡང་མེད་པ་དེ་ཡིན། འོན་ཀྱང་ཁོ་ཚོས་གླེང་བྱ་ནི་
བོད་ཡིག་ལ་བཀོལ་ས་མེད་པ་དང་རྒྱ་ཡིག་སྦྱངས་ན་འདུན་ལམ་ཆེ་ཞེས་
པའི་གནད་དོན་དེ་རེད། དེ་ནི་མིག་སྔའི་སྤྱི་ཚོགས་ཀྱི་གནད་དོན་ཆེན་
པོ་ཞིག་ཡིན་ནའང་ང་ཚོས་གནད་དོན་དེར་ཁག་བཞག་ན་མི་འགྲིག་སྟེ་
གཅིག་ཏུ་རང་ཉིད་ཀྱིས་བོད་མི་ཞིག་ཡིན་པའི་འོས་འགན་བསྒྲུབས་མ་
ཐུབ་པ་ཡིན་ལ་གཉིས་ཕ་མ་ཞིག་ཡིན་པ་ལས་བོད་རིགས་ཀྱི་ཕ་མ་ཞིག་
བྱེད་མ་ཐུབ་པ་རེད།
མིག་སྔའི་བོད་ཡིག་གི་ཁྱབ་སྒོ་ཆུང་བའི་ལྟ་ཚུལ་དེར་དབྱེ་ཞིབ་བྱེད་
པ་ཤིན་ཏུ་གལ་ཆེ་སྟེ་སྲིད་གཞུང་གི་བོད་ཡིག་མ་སྤྱད་པས་བོད་ཡིག་སྦྱངས་
པ་དེས་སྲིད་གཞུང་གི་བྱ་བའི་སྟེང་དུ་ནུས་པ་འདོན་མ་ཐུབ་པར་ཐུག་ཡོད་
ལ་འགའ་རེས་རྒྱ་ཡིག་དང་རྒྱ་སྐད་དེ་འདྲ་མ་ཤེས་པའི་དཀའ་ངལ་དེས་
བྱིངས་པའང་དེ་འདྲའི་དཀའ་ངལ་འབྱུང་དུ་མི་འཇུག་སྙམ་པ་དང་ལ་
ལས་དེང་གི་སྐབས་འདིར་བོད་རིགས་མཐར་ཕྱིན་སློབ་མར་བྱ་བ་བཀོད་
སྒྲིག་བྱེད་མ་ཐུབ་པས་རྒྱ་ཡིག་གི་སློབ་གྲྭར་འགྲིམ་སྟེ་མཐར་ཕྱིན་རྗེས་ཡོན་
132

ཏན་ཚོང་ར( 4 ] 1j) ལ་སོང་ནས་བྱ་བ་རེག་འདོད་པ་རེད་དེ་
འདི་ནི་དེང་གི་ལས་བྱེད་པ་ཚང་མའི་ལྟ་ཚུལ་ཡིན།
- མི་རིགས་ཤིག་འཕེལ་རྒྱས་སུ་འགྲོ་དགོས་ན་གནད་དམ་པ་
གང་ལ་ཐུག་ཡོད།
གཡང་མཁོ་རྒྱལ།
ལན། མི་རིགས་དེའི་རིག་གནས་ལ་ཐུག་ཡོད་དེ་མི་རིགས་
ཤིག་འཕེལ་རྒྱས་འགྲོ་བའི་གནད་དོན་དེ་ནི་དངོས་པོའི་དཔལ་ཡོན་དང་
བསམ་པའི་དཔལ་ཡོན་གཉིས་ཀ་ཡར་རྒྱས་སུ་འགྲོ་བར་ཐུག་ཡོད་དེ་གལ་
ཏེ་དངོས་པོའི་དཔལ་ ཡོན་ལས་ བསམ་ པའི་ དཔལ་ ཡོན་ མེད་ པའི་མི་
རིགས་ཤིག་ཡིན་ན་ཆེས་ཡ་ང་བ་ཞིག་ཡིན་ལ་བསམ་པའི་དཔལ་ཡོན་ལས་
དངོས་པོའི་དཔལ་ཡོན་མེད་པའི་མི་རིགས་ཤིག་ཡིན་ན་ཆེས་ཐབས་སྡུག་
པའི་མི་རིགས་ཤིག་ཡིན། དེ་བས་དཔལ་ཡོན་ཟུང་དོ་མི་མཉམ་པའི་ཡར་
རྒྱས་མིན་ལ་སྟབས་ཉེས་ན་ཕམ་ཁ་ཞིག་ཏུའང་འགྱུར་སྲིད། དེ་ན་དཔལ་
ཡོན་ཟུང་གི་ཡར་རྒྱས་དེ་མི་རིགས་དེའི་རིག་གནས་དང་འབྲལ་ཐབས་
མེད་དེ་ཐོག་མར་མི་རིགས་ཡོངས་ལ་ཡར་རྒྱས་ཀྱི་དོན་སྙིང་ངོས་ཟིན་པ་ལ་
རིག་གནས་ཀྱི་གོ་རྟོགས་དགོས་ཤིང་གོ་རྟོགས་འདི་ཡོད་ན་ད་གཟོད་མི་
རིགས་བརྩེ་དུང་དང་ལ་རྒྱ་བརྩོན་ལེན་བཅས་འབྱུང་ཐུབ་ལ་དགེ་མཚན་
133

ཡོད་པའི་ལས་འགུལ་ལ་དམངས་ཚོགས་ཀྱིས་རྒྱལ་སྐྱོར་དང་སློབ་གསོ་
དང་རིག་གནས་ཚན་རིག ཆབ་སྲིད་བཅས་ཀྱི་མི་སྣ་སྐྱོང་བ་ལ་ཐུགས་
ཁུར་གནང་ཐུབ། རང་དང་གཞན་ཞིབ་བསྡུར་དང་སྔོན་ཐོན་གྱི་ཤེས་
རིག་དར་སྤེལ་དང་ཉེས་སྤེལ་བཟང་འགོག་གི་ཐབས་ལམ་ལ་འབད་པ་
བྱེད་ངེས་ཤིང་དེ་ལྟ་བུའི་ཤེས་ཡོན་གྱིས་རྒྱ་ཆེའི་མི་དམངས་ཀྱི་བསམ་བློར་
སྤྲས་ན་མི་རིགས་འཕེལ་རྒྱས་སུ་འགྲོ་ཐུབ་སྟེ། དཔེར་ན་ཡུག་ཐེ་མི་
རིགས་དེའི་སྡེ་བ་རེ་རེར་ཡང་དཔེ་མཛོད་ཁང་བཙུགས་ཤིང་དཔེ་མཛོད་
ཁང་དེ་དག་གི་འཛམ་གླིང་གི་དཔེ་ཆ་ལེགས་ཤོས་དང་གསར་དེབ་གསར་
ཤོས་ལ་བལྟ་ཐུབ་ཅིང་ཁོ་ཚོའི་མི་རྒན་གཞོན་སུ་ཡིན་རུང་དཔེ་ཆར་བལྟ་
བའི་གོམས་སྲོལ་ཡ་མཚན་པ་ཞིག་ཡོད་དེ་ཁོམ་སྐབས་ཉུང་ཙམ་བྱུང་ན་
དཔེ་མཛོད་ཁང་དུ་སོང་ནས་དཔེ་ཆ་ཀློག་པ་རེད། འདི་ནི་ཡུག་ཐེ་མི་
རིགས་འཛམ་གླིང་དུ་སྔོན་ཐོན་མི་རིགས་ཤིག་ཏུ་འགྱུར་བའི་རྒྱུ་རྐྱེན་ཉག་
ཅིག་རེད་ཟེར། འདི་ནི་ང་ཚོས་མིག་དཔེ་བཟང་བོ་ཞིག་ཡིན་ནའང་ང་
ཚོས་ཡིག་རྨོངས་སེལ་བའི་གནད་དོན་འདིའང་ལོ་མང་བོར་ཐག་གཅོད་
བྱེད་མི་ཐུབ་ཅིང“སློབ་བཤོལ”བྱས་པ་དག་གིས་ཀྱང་དཔེ་ཆ་ཕར་གཡུག་
པ་སོགས་ནི་མི་རིགས་འཕེལ་རྒྱས་སུ་འགྲོ་བའི་གེགས་གཙོ་བོ་ཞིག་ཡིན་
134

པས་ང་ཚོས་གསར་རྙིང་རྩོད་པ་ལས་འདིའི་རིགས་ལ་ཞིབ་འཇུག་བྱས་ན་
དགེ་མཚན་ཆེ་བ་ཡིན་ནོ། །
དེའི་དོན་འདི་བསྒྲུབ་པ་ལ་ཤེས་ཡོན་ཅན་མང་ཚོགས་ཀྱི་ཁྲོད་དུ་
འགྲོ་ཕོད་པ་དང་དམངས་ཚོགས་ལ་སྐུལ་སློང་བྱེད་པ་སོགས་དམངས་
ཚོགས་དང་བོད་ཀྱི་ཤེས་ཡོན་ཅན་གྱི་འབྲེལ་བ་ཇེ་ཟབ་ཏུ་གཏང་དགོས་པ་
ལེས་ཤེས་ཡོན་ཅན་ཡིན་ཟེར་མཁན་ཚོས་ཆང་འཐུང་བཞིན་སྡིགས་སྨེ་
བཏོན་པའི་ཉལ་ཐ་བསམ་བློ་འདིས་གང་ཡང་མི་ཡོང་ལ་ཆོས་ལུགས་དང་
རྙིང་ཞེན་ལ་དམོད་པའི་རྩོམ་ཧྲུལ་འགའ་བྲིས་པས་ཀྱང་གང་ཡང་མི་ཕན
གལ་ཏེ་རྗེས་ལུས་དང་དམོད་པས་བསྒྲོལ་ཐུབ་པ་ཞིག་ཡིན་ན་ང་ཚོས་སྔོན་
ནས་སྔོན་ཐོན་ལ་བསྙེགས་ཟིན་པ་ཡིན་ནོ། ། དེའི་ཕྱིར་མི་རིགས་འདི་
ཡར་རྒྱས་སུ་འགྲོ་དགོས་ན་ངེས་པར་དུ་རྒྱ་ཆེ་མི་དམངས་ལ་བསྟེན་པ་ལས་
ཕར་གཡུགས་མི་རུང་བས་དམངས་ཁྲོད་དུ་གང་ལ་གང་འཚམ་གྱིས་བྱ་
འགུལ་སྣ་ཚོགས་སྤེལ་ནས་དམངས་ཚོགས་ཀྱི་བསམ་བློ་ཡར་སྐུལ་གནང་
དགོས།
བོད་ཀྱི་རིག་གནས་ཀྱི་མ་ལག་རྒྱས་པར་ཐབས་གང་ཞིག་
སྤེལ་འོས།
ཀོས་ནན་ཆ་ཚང་སློབ་གྲྭ། སྙིང་དཀར་རྒྱལ།
135

ལན། མིག་སྔའི་བོད་ཀྱི་གནས་བབས་ལ་བལྟས་ན་བོད་ཀྱི་
རིག་གནས་དར་སྤེལ་གཏོང་བ་ནི་ཤིན་ཏུ་གལ་ཆེ་སྙམ་དུ་མ་ཟད། མྱུར་
སྐྱོབ་བྱེད་དགོས་པའི་རྒྱུ་མཚན་བཤད་མ་དགོས་པ་དང་། མྱུར་སྐྱོབ་ཀྱི་
ཚད་ལ་སླེབས་འདུག དེ་ནི་བོད་ལ་སྔར་བཞིན་ཡིག་རྨོངས་ཀྱིས་ཁེངས་
འདུག་པ་མང་པོ་ཞིག་ལ་བོད་ཡིག་སྦྱངས་འདོད་མེད། ལྷག་པར་དགོན་
པ་མང་པོ་ཞིག་ལ་སློབ་གཉེར་ཀྱི་མཐུན་རྐྱེན་མེད་པ་དང་སྤྱི་ཚོགས་སྟེང་གི་
ན་གཞོན་ཕོ་མོ་མང་བོ་ཞིག་ལ་བོད་ཀྱི་རིག་གནས་སྦྱོང་བའི་འདུན་པ་ཡོད་
ཀྱང་ཆ་རྐྱེན་ཞན།
དེ་བས་བོད་ཀྱི་རིག་གནས་དར་སྤེལ་གཏོང་བའི་རྨང་གཞི་ནི་ཁྱོན་
ཡོངས་ནས་བརྩོན་པ་བྱ་དགོས་པའི་གནད་ཅིག་ཡིན་ལ་མིག་སྔའི་གནས་
ཚུལ་ལ་བལྟས་ན་སྲིད་གཞུང་དང་ཆབ་སྲིད་སྟེང་ནས་བསྒྲུབ་དཀའ་བ་
ཞིག་ཡིན་པས་འདིའི་འོས་འགན་གཙོ་བོ་ནི་བོད་མི་ཤེས་ཡོན་ཅན་རེ་རེས་
འཁུར་དགོས་པ་ཞིག་ཡིན་པ་ལས་བོད་ཡིག་བཀོལ་སྤྱོད་གཏོང་གིན་མི་
འདུག་ཅེས་སྡིགས་སྨྲེ་བཏོན་པས་ཅི་ཡང་མི་ཕན། དེ་ན་དེ་རིང་ནས་
བཟུང་སྟེ་ང་ཚོས་ གཤམ་གསལ་ གྱི་ལས་དོན་ ནས་ ལག་ལེན་འདེབས་
དགོས་པ་གཅིག་ནི་མི་རིགས་ལ་ཤ་ཚ་བའི་ཤེས་ཡོན་ཅན་རེ་རེས་རང་གི་
136

ཕ་ཡུལ་དུ་རྨོངས་སེལ་འཛིན་གྲྭ་བསྒྲུབ་དགོས་ལ་རིག་རྩལ་གྱི་བྱ་འགུལ་སྣ་
ཚོགས་སྤེལ་ནས་མང་ཚོགས་ལ་སྤྲོ་བ་འབྱུང་དུ་འཇུག་དགོས། དེ་མི་ནུས་
ཡང་རང་གི་ཤ་ཉེ་དང་གྲོགས་པོ་དག་ལ་དེ་བཞིན་རྨོངས་སེལ་གྱི་ལམ་ལ་
ཁྲིད་དགོས། གཉིས། བོད་ཀྱི་སྐྱ་སེར་ཤེས་ཡོན་ཅན་ཕན་ཚུན་རྒྱུས་ལོན་
དང་མཉམ་འབྲེལ་གྱིས་ཕྱོགས་སོ་སོར་སློབ་ཡོན་མི་ལེན་པའི་འཛིན་གྲྭ་
བསྒྲུབས་ཏེ། སུམ་རྟགས་དག་གསུམ་དང་ལོ་རྒྱུས་སོགས་སྲོལ་རྒྱུན་རིག་
གནས་དང༌། དེང་རབས་རིག་གནས་ཀྱི་སློབ་སྦྱོང་བྱ་བའི་ཁོར་ཡུག་
བསྐྲུན་དགོས།
གསུམ། དུས་ཆེན་ཁག་གམ་ཡང་ན་ཆེད་དུ་རིམ་པ་དུ་མ་ཡོད་
པའི་ཤེས་རིག་འགྲན་བསྡུར་དང་། རིག་གནས་དར་སྤེལ་གྱི་གཏམ་
བཤད་འགྲན་བསྡུར་གྱི་བྱ་འགུལ་སྣ་ཚོགས་སྤེལ་ཏེ་མང་ཚོགས་ལ་སྤྲོ་སྣང་
འབྱུང་དུ་འཇུག་དགོས་ལ་སྤྱི་ཚོགས་ཡོངས་ཀྱི་དོ་སྣང་འཇུག་དགོས། །
བཞི། དེ་ལྟའི་བོད་ཀྱི་རིག་གནས་དར་སྤེལ་གཏོང་བའི་བྱ་བ་དེ་
དམངས་ཁྲོད་ནས་འགོ་རྩོམ་པ་མ་ཐུབ་པར་མཐོ་ས་ནས་འགོ་རྩོམ་བཞིན་
པ་ཡོད་པས་གྲུབ་འབྲས་ཆེན་པོ་འབྱུང་ཐུབ་གིན་མེད་པས་མང་ཚོགས་
ཁྲོད་དང་སྡེ་བ་སོ་སོར་ནས་བྱ་འགུལ་སྤེལ་ན་བོད་ཀྱི་རིག་གནས་སྤེལ་ཐུབ་
137

ལ་དེའི་ཐོག་ནས་སྤེལ་ཏེ་གོང་ནས་དོ་སྣང་བྱ་ཐུབ་པ་ཞིག་བྱས་ན་འོས་པ་
ལས་གོང་ནས་བཤད་དེ་འོག་ནས་རུལ་ན་གཏན་ནས་མི་འོས་སོ། ། །
དཔལ་ཡོན་གཉིས་ལས་དངོས་པོའི་དཔལ་ཡོན་གྱིས་སྔོན་
ཐོན་དང་རྗེས་ལུས་ཀྱི་ཐ་སྙད་འདི་འཇོག་པ་འདྲ། ང་ཚོས་ཚན་
རྩལ་ལས་ཐོན་པའི་འཇིགས་སྐྲག་ཁ་ཤས་མཐོང་ནས་སྐྱོན་དུ་
བརྗོད་ཅིང་བསམ་པའི་དཔལ་ཡོན་ངོམ་སོ་བྱེད་བཞིན་བསྡད་ན་
འགྲིག་གམ། །
རྩེ་ཁོག ཀུན་ཐར་རྒྱལ།
ལན། དངོས་པོའི་དཔལ་ཡོན་ནི་མི་རིགས་ཤིག་གམ་རྒྱལ་
ཁབ་ཅིག་གི་ཕྱིའི་འཕེལ་རྒྱས་ཡིན་ལ་དེ་མེད་ན་དམག་དོན་དང་དཔལ་
ཡོན། ཚོང་ལས་སོགས་ཡར་རྒྱས་སུ་འགྲོ་ཐབས་མེད་ལ། བསམ་པའི་
དཔལ་ཡོན་ནི་མི་རིགས་ཤིག་གམ་རྒྱལ་ཁབ་ཅིག་གི་བསམ་བློའི་ཡར་རྒྱས་
ཡིན་ལ་ དེ་ མེད་ན་སྤྱི་ཚོགས་ བདེ་འཇགས་དང་། ཆབ་ སྲིད་ བརྟན་
བརླུང་། ཀུན་ཕན་གྱི་བྱ་ལས་སོགས་འབྱུང་དཀའ། དེ་བས་དངོས་པོའི་
དཔལ་ཡོན་ལས་བསམ་པའི་དཔལ་ཡོན་མེད་པའི་སྔོན་ཐོན་སྔོན་ཐོན་
ཕྱེད་ཀ་ཞིག་ཡིན་ལ་བསམ་པའི་དཔལ་ཡོན་ལ་དངོས་པོའི་དཔལ་ཡོན་
མེད་པའི་སྔོན་ཐོནའང་སྔོན་ཐོན་ཕྱེད་ཀ་ཞིག་ཡིན།
138

དེ་ལས་བལྟས་ན་མི་ལ་ལ་ཞིག་རྙིང་ཞེན་གྱི་དབང་དུ་སོང་ནས་
ཚན་རིག་དང་དུ་མི་ལེན་ཞིང་དགེ་མཚན་ཆེ་བའི་རིག་གནས་དར་སྤེལ་
གཏོང་བ་ལ་གེགས་བྱེད་པའི་རང་ཉིད་ཀྱི་ཁ་ཕྱོགས་དེ་མེད་པར་གཏང་
དགོས་ཏེ་དེ་ནི་སྔོན་བྱོན་མཁས་པས་གསུངས་པའི་བླང་དོར་ཞེས་པའི་
ནང་དུ་འདུས་པ་རེད།
འོན་ཀྱང་ངས་བལྟས་ན་ང་ཚོས་སྔོན་ཐོན་ལ་འཇིགས་པ་མིན་པར་
སྔོན་ཐོན་ལ་མ་བསྙེགས་པ་ཡིན་ལ། ཡང་གཅིག་བཤད་ན་སྔོན་ཐོན་ལ་
བསྙེགས་པའང་མ་ཡིན་པར་སྔོན་ཐོན་བསྙེག་པའི་ཐབས་ལམ་མ་ཤེས་པ་
སྟེ་མདོར་བསྡུས་ན་སྤྱི་ཚོགས་ཡོངས་ལ་ད་དུང་དེང་རབས་ཀྱི་སྔོན་ཐོན་
བསྙེགས་པའི་བསམ་བློ་འདུ་ཤེས་མེད་ལ་སྔོན་ཐོན་ལ་བསྙེག་ཅེས་འུར་
བྱེད་མཁན་དག་ཀྱང་ཁ་ནས་དེ་ལྟར་བཤད་པ་ལས་རང་གིས་ལག་ལེན་
བྱེད་ཀྱིན་མེད། སྔོན་ཐོན་ཞེས་པ་ཁ་ནས་བཤད་ནས་ལོན་པ་དང་རྗེས་
ལུས་ཞེས་པ་དགག་པ་བརྒྱབས་ཏེ་འདོར་ཐུབ་པ་ཞིག་ཡིན་ན་ང་ཚོས་རིག་
གསར་བསྐྱར་དུ་བོས་ཆོག་མོད་དེ་ནི་མིག་བཙུམ་ནས་གཡང་ལ་ལྡིང་བ་
ཞིག་ཡིན། དེ་བས་སྔོན་ཐོན་བསྙེག་ན་དེའི་ཐབས་ལམ་ཤེས་དགོས་པས་
ད་ལྟ་བོད་ལ་བོད་ཀྱི་སྤྱི་ཚོགས་དངོས་དང་མཐུན་པའི་སློབ་གསོ་གསར་པ་
139

ཞིག་འབྱུང་ཐུབ་མེད་པས་ང་ཚོས་སྔོན་ཐོན་སློབ་གསོ་རིག་དང་ཐབས་
ལམ་པ་ཁ་ཚང་ཞིག་དགོས་པ་ལས་ཉིད་ཀྱིས་གསུངས་པའི་འཇིགས་སྐྲག་
གིས་སྐྱོན་དུ་བརྗོད་མཁན་ཞིག་ཡོད་མི་སྲིད་ལ་གལ་ཏེ་ཡོད་ཀྱང་དེ་ནི་ལ་
ཁའི་ཕྱུགས་རྫིའམ་ཡང་ན་གོད་ཁའི་རྒན་མོ་འགའ་ཞིག་ཡིན་སྲིད་དོ། །
དེང་དུས་བོད་ཀྱི་སྤྱི་ཚོགས་ནང་དུ་གསར་རྙིང་གི་ལྟ་བའི་
བར་དུ་བརྒལ་བརྟག་བྱེད་མཁན་མང་ཙམ་མཐོང་བ་འདིས་སྤྱི་
ཚོགས་སྟེང་ཕན་ནུས་ཅི་ཞིག་འདོན་ཐུབ།
《 དུས་ཀྱི་མེ་ལོང》 རྩོམ་སྒྲིག་ཁང་།
ལན། གསར་རྙིང་ལ་རྩོད་པ་ནི་གཞི་མེད་ལ་རྩོད་པ་ཙམ་ཡིན།
གཞི་མེད་ དེས་ བོད་ ཀྱི་ སྤྱི་ ཚོགས་ ལ་ འཁོན་ འཛིན་ དང་ རིས་འཁྱེར།
གཏོར་བཤིག་ལས་འབྱུང་མི་ཐུབ། གཞི་མེད་ཅེས་པ་ནི་དངོས་པོའི་ཆོས་
ཉིད་ལས་འདས་པ་ལ་བཤད་དེ། ཁོང་ཚོས་གསར་རྙིང་འགལ་ཟླར་
འཛིན་པ་ལས་དེ་གཉིས་ལ་ལྟོས་བཅས་ཀྱི་འབྲེལ་བ་དང་ཕན་ཚུན་རག་
ལས་པའི་ཆོས་ཉིད་དེ་ངོས་འཛིན་ཐུབ་མེད། ངོས་འཛིན་ཟབ་མོ་ཅི་ཡང་
མེད་ཅིང་ལྟ་བའི་གཞི་གཟུང་ས་བྲལ་བའི་རྩོད་པ་དེ་ནི་ཀུ་ཅོ་ཞིག་སྟེ་ཀུ་ཅོ་
དགོས་ན་ཁྱི་རྒྱགས་སྐར་མར་ཟུག་པའི་ང་རོ་དེ་ཇི་འདྲའི་རྩུབ་ཨང་།
ངས་བསམ་ན་བོད་ཀྱི་སྤྱི་ཚོགས་ཀྱི་འགལ་འདུའི་འབྲེལ་བ་དང་
140.

བཀག་རྒྱ་སྣ་ཚོགས་དེ་གསར་རྙིང་བརྩད་དེ་སོད་ཐུབ་པ་ཞིག་མིན་ལ།
ཁ་གཡང་བསྒྲགས་ཏེ་ཕམ་པར་བྱེད་ཐུབ་པ་ཞིག་ཀྱང་གཏན་ནས་མིན་
པར། མཛའ་མཐུན་གྱི་མཉམ་ལས་དང་ཐུན་མོང་གི་སྟོབས་ཤུགས་ལ་
བརྟེན་ན་ད་གཟོད་མངོན་འགྱུར་བྱ་ཐུབ།
དགོན་སྡེའི་གྲྭ་བི་ནི་ཚེ་གཅིག་རིང་སློབ་གཉེར་ལ་གཞོལ་
དགོས་པ་ཞིག་ཡིན་པས་ན་ཤེས་ཡོན་གྱི་ཕྱོགས་ནས་རང་མགོ་
ཐོན་པ་ཞིག་ཡིན་དགོས་པར་འདུག འོན་ཀྱང་དགོན་པ་ཕལ་
ཆེར་སློབ་གཉེར་གྱི་ཕྱོགས་ལ་དེ་ཙམ་གྱི་དོ་སྣང་མེད་པ་དང་།
ལྷག་པར་མི་རིགས་གཞན་གྱི་སྐད་ཡིག་སྦྱང་རྒྱུར་དེ་ལས་ཀྱང་
སྣང་མེད་དུ་བཞག་འདུག་པ་འདི་ལ་ལྟ་ཚུལ་ཅི་འདྲ་འདུག
《 དུས་ཀྱི་མེ་ལོང» རྩོམ་སྒྲིག་ཁང་།
ལན། དགོན་པ་ལས་ལས་སློབ་གཉེར་ཕྱོགས་ལ་དོ་སྣང་མེད་
པ་ནི་མི་རིགས་མི་བསམ་པ་དང་། བསྟན་པ་མི་བསམ་པ་ཞིག་ཏུ་མ་ཟད།
མི་རང་ཉིད་ཀྱང་མི་བསམ་པ་ཞིག་རེད། རང་ཉིད་ཀྱང་མི་བསམ་པ་
ཞིག་འཇིག་རྟེན་འདིར་འཚོ་བ་ལ་སྙིང་བོ་ཅི་ཞིག་ཡོད་དམ།
མི་རིགས་གཞན་གྱི་སྐད་ཡིག་ནི་མི་རིགས་དེ་དང་འབྲེལ་བ་བྱེད་
པའི་ཟམ་པའམ་གྲུ་གཟིངས་ལྟ་བུ་རེད། ང་ཚོ་ཟམ་པ་དང་གྲུ་གཟིངས་
141

ཅི་ཡང་མེད་པའི་གླིང་ཕྲན་ཞིག་ནས་ཉིན་མོ་གཏང་ཐུབ་བམ། ཡང་ཅིག་
་བཤད་ན། ཡི་གེ་ཞིག་ཤེས་པ་ན་མི་རིགས་ཤིག་ཤེས་པ་ཡིན་ལ། སྔོན་
ཐོན་གྱི་མི་རིགས་ཤིག་ཤེས་ན་ད་གཟོད་རང་ཉིད་ཀྱང་སྔོན་ཐོན་ལ་བསྙེག་
ངེས་རེད། གལ་ཏེ་འཇིག་རྟེན་ལ་ལྟ་མི་འདོད་ན་ང་ཚོ་གྲྭ་བ་ལ་མིག་ཅིག་
དགོས་པའི་རྒྱུ་མཚན་ཡང་ག་ལ་ཡོད་དེ། ཡི་གེ་ནི་མིག་སྟེ་སྐད་ཡིག་
གཞན་པ་ཞིག་ཤེས་ན་མིག་གཞན་པ་ཞིག་ཐོབ་པ་ཡིན་ནོ། །
ང་ཚོ་གྲྭ་རིགས་འགས་འདི་ལྟ་བུའི་སྤྱི་ཚོགས་གླེང་བརྗོད་
གཙིགས་སུ་བཟུང་སྟེ། དུས་དེབ་ཅིག་བརྒྱུད་མར་ཕུད་ན་ཁྱོད་
ཀྱིས་ཁ་ཕྱོགས་ཇི་འདྲ་ཞིག་ལ་བློ་མོས་བྱེད།
《དུས་ཀྱི་མེ་ལོང》རྩོམ་སྒྲིག་ཁང་།
ལན། ངའི་བསམ་ཚུལ་ཡིན་ན་གནད་དོན་གྱི་ཉེན་ཁ་གླེང་བ་
ལས་གནད་ དོན་་ཐག་ གཅོད་ བྱེད་ པའི་ བྱེད་ ཐབས་ འཚོལ་ དགོས་ལ།
མཇུག་འབྲས་གླེང་བ་ལས་མཇུག་འབྲས་ཀྱི་རྒྱུ་རྐྱེན་ལ་རྟོག་དཔྱོད་བྱེད་པ་
གནད་དུ་གཟུང་འོས། ལྷག་པར་ང་ཚོས་འཚོལ་དགོས་པ་ནི་ནང་བསྟན་
དང་སྤྱི་ཚོགས་བར་གྱི་འབྲེལ་བ་སྟེ། ནང་བསྟན་གྱིས་ཇི་ལྟར་བྱས་ནས་
དད་ལྡན་མང་ཚོགས་ཀྱི་འཚོ་བ་དང་རིག་གནས་དཔལ་འབྱོར། མཐུན་
སྒྲིལ། དགེ་བ་ལ་ནུས་པ་འདོན་པའི་བྱེད་ཐབས་འཚོལ་བ་དམིགས་སུ་
142

བཟུང་པ་དེ་ཡིན་སྙམ། །
ང་ཚོའི་བོད་མི་རིགས་ཀྱི་ཡིག་རྨོངས་བསལ་བར་གནད་
དོན་གཙོ་བོ་ནི་གང་ཞིག་ཡིན་ནམ།
ཀོས་ནན་རྫོང་ཆ་ཚང་སློབ་གྲྭ། སྙིང་དཀར་རྒྱལ།
ལན། ཡིག་རྨོངས་ཀྱིས་ཁེངས་པའི་མི་རིགས་ཤིག་ཡིན་ན་དེ་
ལ་ཡར་ཐོན་དང་དར་སྤེལ་གྱི་ནུས་པ་མེད་ཅིང་རྙིང་ཞེན་བག་འཁུམས་
ཀྱིས་བསམ་བློ་ཆེ་བས་དར་བ་དང་ལེན་གྱི་སྤོབས་པའང་མེད། དེ་དག་
ལ་རིག་གནས་གསར་བ་དང་སྔོན་ཐོན་གྱི་ལག་རྩལ་གྱི་དགེ་མཚན་དང་
ཕན་ནུས་ལ་མི་ཤེས་པའི་ཁར་སྔོན་གྱི་བསམ་བློ་རྙིང་བ་དེར་ཨ་ཕའི་ཁ་
ཕོར་གཙང་ཞེན་དུ་བཟུང་ནས་གསར་བའི་དགེ་མཚན་ སྤོབས་པའི་བློ་
གྲོས་བསྒྲིབས་པ་རེད། དེ་བས་མི་རིགས་འདི་འཕེལ་རྒྱས་སུ་འགྲོ་ན་ངེས་
པར་དུ་ཡིག་རྨོངས་བསལ་དགོས།
འོན་ཀྱང་ ཡིག་ རྨོངས་ བསལ་ བར་ དཀའ་ ཁག་ ཤིན་ ཏུ་ ཆེ་ སྟེ།
གནད་འགག་གཙོ་བོ་ནི་དམངས་ཚོགས་ཀྱི་དོ་སྣང་མི་བྱེད་པ་དང་སྲིད་
གཞུང་གི་དོ་སྣང་མི་བྱེད་པ་དང་། ལག་ལེན་བསྟར་མཁན་གྱིས་དོ་སྣང་
མི་བྱེད་པ་སྟེ་དོ་སྣང་མི་བྱེད་པ་གསུམ་པོ་འདིར་ཐུག་ཡོད། དེའི་ཕྱིར་
བོད་ཀྱི་ཡིག་རྨོངས་བསལ་བར་མིག་སྔའི་གནད་དོན་འདི་གསུམ་བསྒྱུར་
143

དགོས་པའི་ཁར་བོད་ཀྱི་ཤེས་ཡོན་ཅན་དག་གིས་མ་སྐུལ་དང་བླངས་ཀྱིས་
རང་རང་གི་ཡུལ་དུ་ཡིག་རྨོངས་བསལ་བའི་བྱ་འགུལ་རབ་དང་རིམ་པ་
སྤེལ་ནས་ཡིག་རྨོངས་བསལ་བའི་དགེ་མཚན་དང་དོན་སྙིང་ངོས་ཟིན་
བྱེད་དགོས་དེ་ལྟར་དམངས་ཚོགས་རང་གིས་དགའ་བསུ་ཐོབ་ན་བྱ་བ་
འདི་རིགས་བདེ་བླག་ཏུ་འགྲུབ་ངེས།
མིག་སྔར་བོད་ཀྱི་ཤེས་ཡོན་ཅན་ནི་སློབ་གྲྭ་སློབ་མ་དང་དགོན་པའི་
གྲྭ་བ་གཉིས་རེད། བོད་མི་རིགས་འདི་གོང་སྤེལ་དུ་གཏོང་ན་ཤེས་ཡོན་
ཅན་གྱི་སྡེ་ཁག་འདི་མཉམ་སྦྲེལ་བྱེད་པ་ལས་ཕན་ཚུན་མདུང་རྩེ་ཁ་སྤྲོད་
ཀྱིས་འཐབ་འཛིང་བྱེད་པ་ནི་ཕམ་པ་རང་སྟེང་དུ་ལེན་པའི་བྱེད་ཐབས་
ལས་མ་འདས། དེའི་ཕྱིར། འདི་གཉིས་ཕན་ཚུན་རྒྱུས་ལོན་དང་ཉམས་
མྱོང་བརྗེས་རེས་བྱས་ཏེ་དམངས་ཚོགས་ཀྱིས་དབུ་ཁྲིད་པ་ནི་སྒ་ཁུར་རྟ་ལ་
བབས་པའི་དཔེ་རེད། འདི་ལའང་ཐོག་ཚོགས་ཀྱིས་དགའ་བསུ་མ་ཐོབ་
པའི་སྔ་རོལ་དུ་བསམ་བློའི་སློབ་གསོ་གཏང་དགོས་ན། ཁོ་ཚོའི་སེམས་
ཁོང་དུ་གནས་བབས་ཉུང་མཐོ་བ་ཞིག་གི་སློབ་གསོ་བཏང་ན་དེ་དང་
བསྟུན་པའི་གྲུབ་འབྲས་ཆེན་པོ་འབྱུང་སྲིད། དེ་བས་ སྤྲུལ་སྐུ་ཚོ་དང་
དཔོན་པོ་ཚོ་དང་ཡང་མཉམ་འབྲེལ་བྱེད་དགོས་ཤིང་ཁོ་ཚོ་དངོས་སུ་བྱ་བ་
144

འདིར་ཞུགས་ན་འབྲས་བུ་མི་དམན་པ་རེ་འཐོབ་ངེས། འདི་ལྟར་སློབ་མ་
རེའམ་གྲྭ་བ་རེས། ཡང་ན་བླ་མ་རེ་དང་དཔོན་པོ་རེས་རང་རང་གིས་
ཆར་འདི་ལྟ་བུའི་བྱ་འགུལ་སྤེལ་ན་བོད་ཀྱི་ཡིག་རྨོངས་བསལ་བའི་གནད་
དོན་འདི་ཐག་གཅོད་སླ་མོད་དེ་མིན་ད་ལྟའི་གནས་བབས་འདི་ལྟར་སོང་
ན་ད་དུང་ལོ་ལྔ་བཅུ་ལྷག་ཏུ་ཕལ་ཆེར་ཡིག་རྨོངས་བསལ་བའི་གནད་དོན་
འདི་ཐག་གཅོད་ཐུབ་རྒྱུ་མ་རེད། དེ་མ་ཐུབ་ན་ཤེས་ཡོན་ ཅན་ གྱིས་
དམངས་ཚོགས་ཀྱི་དབུ་ཁྲིད་རྒྱུ་ཟེར་བ་ནི་ཁ་སྟོང་ནང་གི་ཚིག་སྟོང་ཞིག་
ཡིན་ནོ། །
བོད་རང་ལ་བསམ་བློ་བ་ཞེས་པའི་ཐ་སྙད་འདི་བྱུང་ནས་
ཡུན་རིང་མ་འགོར་མོད་མིའི་ 
འཚོ་གནས་ཀྱི་ལྟ་སྟངས་དང་།
ཀུན་སྤྱོད་ཀྱི་ ཚད་ གཞི། མ་འོངས་ པའི་ ཁ་ ཕྱོགས་ བཅས་ ལ་
ཕྱོགས་སྟོན་བྱེད་པའི་བསམ་བློའི་རིག་གནས་ཤིག་གནའ་ནས་
བྱུང་ཡོད་འདུག ཉེ་ཆར་བསམ་བློ་སྨྲ་བ་བཅུ་ཞེས་པ་ཞིག་ཐོན་
མོད་ཁོང་ཚང་མ་སངས་རྒྱས་ཤཱཀྱ་ཐུབ་པའི་ལྟ་བར་འགལ་མེད་
པ་གཅིག་འདྲ་ཡིན་པས “རྟེན་འབྲེལ” དང“སྤྲོས་བྲལ་བརྗོད་
འདས” “གཞན་སྟོང་ཆེན་མོ” ཞེས་པའི་ཐ་སྙད་ཙམ་ཁ་ལ་
145

འཁྱེར་ནས་གཞི་རྩའི་ངོ་བོ་མི་འདྲ་བར་བཤད་པ་ཧ་ཅང་མི་འོས་
སྙམ་སྟེ་ཁྱེད་ལ་དེའི་ཐད་དུ་དགོངས་བཞེད་ག་འདྲ་ཡོད། །
ཀོས་ནན་རྫོང་རུ་མང་སྡེ་བ། གངས་འཚོ།
ལན། འདིའི་ཐད་ལ་ང་རང་ཁྱེད་ཀྱི་ལྟ་ཚུལ་དང་མཐུན་པ་
ཡིན་ཏེ “བསམ་བློ་སྨྲ་བ་བཅུའི ” ལྟ་ཚུལ་བཏོན་མ་ཐག་མི་མང་བོ་ཞིག་
གིས་དགའ་བསུ་བྱས་པ་རེད། དེའི་རྒྱུ་རྐྱེན་ནི་ནང་བསྟན་གྱི་གཞི་ལམ་
འབྲས་གསུམ་ ལ་ ཆ་ རྒྱུས་ མེད་ པར་ མི་ རིགས་ ཀྱི་ ལ་ རྒྱུར་ བསམ་ ནས་
“བསམ་བློ་སྨྲ་བ་བཅུ” ཡོད་པར་དགའ་སྤྲོ་སྐྱེས་པ་ རེད། འོན་ཀྱང་
གཞུང་ལུགས་ཀྱི་སྟེང་ནས་བཤད་ན་བདེན་པ་བདེན་ཐུབ་སྨྲ་བ་ལས་ལ་
རྒྱའི་དབང་དུ་འགྲོ་མི་རུང་། གལ་ཏེ་ཁྱོད་རང་ལ་རྒྱའི་དབང་དུ་སོང་ན་
དོན་དངོས་མང་བོ་ཞིག་ལ་འཁྱོག་བཤད་མི་བཤད་ག་མེད་ཡིན་ཏེ། དེ་
ལྟ་བུའི་ཁོར་ཡུག་ནི་རང་མགོར་རང་གིས་གཡོགས་པ་ཞིག་རེད། “རྟེན་
འབྲེལ”དང“སྤྲོས་བྲལ” “ཡོད་མིན་མེད་མིན” སོགས་ནི་སྟོན་པའི་
གསུང་རབ་ལ་བརྟེན་ནས་བཀྲལ་བ་ཡིན་ལ་ཁོང་ཚོ་སུས་ཀྱང་ཁོ་རང་གིས་
དགོངས་པ་གསར་གཏོད་ ཅིག་ ཏུ་ཁས་ལེན་མི་སྲིད། ལྷག་པར་རྟེན་
འབྲེལ་གྱི་ལྟ་བ་ནི་སློབ་དཔོན་ཀླུ་སྒྲུབ་ཀྱིས་རྒྱས་པར་བཤད་ཅིང་ཡོད་མེད་
མིན་མེད་སོགས་ནི་བོད་སྔ་རབས་པའི་ལྟ་བ་རེད་ལ། བདག་གཞན་
146

མཉམ་བརྗེ་ནི་དཔལ་ཞི་བ་ལྷ་ལས་བརྒྱུད་པ་ཡིན་པས་འབྲོམ་གྱི་བསམ་
བློར་བཤད་ཚུལ་མེད་ཅིང་། མ་གཅིག་གི་གཅོད་ཀྱང་ཕ་དམ་པ་ལས་
བརྒྱུད་པ་ཡིན་ཏེ་ཁོང་གིས་དར་རྒྱས་མཛད་པ་ལ་བསྙོན་དུ་མེད། དེ་བས
“བསམ་བློ་སྨྲ་བ་བཅུ”ཞེས་བསམ་བློ་འཇོག་ཚུལ་ནི་རིགས་པའི་གཞུང་
ལུགས་ཀྱི་ཁུངས་སྐྱེལ་མེད་ལ་ནང་བའི་གཞུང་ལུགས་ལས་བལྟས་ན་དེ་ནི་
ཉ་དང་ཉུང་མ་བསྲེས་པ་ཞིག་ཡིན། གྲགས་ཚོད་ལྟར་ན་ཡང་རྗེ་བླ་མའི་
བསྟན་པ་ལ་མདོ་སྔགས་ཟུང་འབྲེལ་གྱི་ལྟ་བ་ཞེར་བ་ལས་སྟོང་བ་རྟེན་
འབྲེལ་གྱི་ལྟ་བ་མི་ཟེར་བས་འདི་ནི་རིགས་པའི་ལམ་ནས་གཞི་ཚུགས་ཐུབ་
མེད་དོ། །
སྐད་ཡིག་སྦྱོང་བ་ནི་མི་རིགས་ཀྱི་བརྩེ་དུང་ཁོ་ན་བསམ་པ་
ཨེ་ཡིན།
«གཡོར་གྲུ》 རྩོམ་སྒྲིག་ཁང་།
ལན། བོད་ཡིག་སྦྱོང་མཁན་ནི་མི་རིགས་ལ་བརྩེ་དུང་ཡོད་
པའི་རིགས་ཡིན་ལ་མི་རིགས་ཀྱི་བདེ་སྡུག་དང་མདུན་ལམ་ལ་བསམ་པའི་
རིགས་ཡིན་ནའང་བོད་ཡིག་སྦྱོང་བ་མི་རིགས་ཀྱི་བརྩེ་དུང་ཁོ་ནའི་ཆེད་དུ་
ཡིན་ཞེས་ཟེར་མི་རུང་སྟེ། འདི་ཚར་བ་ཡིན་པས་བོད་ཡིག་སྦྱོང་མིན་ནི་
བོད་མི་རིགས་ཤི་གསོན་དང་འབྲེལ་བའི་གནད་དོན་ཡིན། མི་རིགས་
147

ཤིག་རྩ་མེད་དུ་གཏོང་ན་སྔོན་ལ་དེའི་ཡི་གེ་བེད་མེད་དུ་གཏང་དགོས་པའི་
ཆབ་སྲིད་པའི་གནད་དུ་ཁེལ་བའི་སྡོམ་ཚིག་འདི་བཞིན་སློབ་མས་བོད་
ཡིག་མ་སྦྱངས་ན་ཆོག་ལ་བོད་རིགས་སློབ་མས་བོད་ཡིག་སྦྱོང་མི་འདོད་
པའང་འགྲིག་སྟེ་དེ་ཚོས་བྱ་སྤྱོད་དེར་མི་རིགས་རྩ་མེད་དུ་གཏོང་བ་ལ་ཤིན་
ཏུ་མཁོ་བས་སོ། །
སྤྱི་ཚོགས་ནི་མིས་གྲུབ་ཅིང་བོད་ཀྱི་སྤྱི་ཚོགས་ཡང་བོད་མི་རེ་རེས་
གྲུབ་པ་ཡིན། དེ་བས་སྤྱི་ཚོགས་དང་མི་སྒེར། ད་དུང་ཤེས་རིག་བཅས་
ཀྱི་འབྲེལ་བའི་སྟེང་ནས་བལྟས་ན་མི་ཞིག་གིས་བོད་སྐད་མ་ཤེས་ན་བོད་
མིན་ལ་བོད་ཡིག་མ་ཤེས་ན་བོད་ཕྱེད་ཀ་ལས་མིན་པས་བོད་རིགས་སློབ་
མས་བོད་ཡིག་མི་སྦྱོང་བ་ནི་བོད་ཀྱི་བུ་ཕྲུག་ ཅིག་གིས་འོས་འགན་མ་
བསྒྲུབས་པ་ཡིན་ལ་ཕ་མ་ཞིག་གི་འོས་འགན་མ་བསྒྲུབས་པ་ཡིན། བོད་
རིགས་ལས་བྱེད་ཅིག་གིས་བོད་ཡིག་ལ་དོ་སྣང་མེད་པ་བོད་རིགས་ལས་
བྱེད་ཅིག་ལས་འོས་འགན་མ་བསྒྲུབས་པ་ཡིན། དེ་ཙམ་དུ་མ་ཟད་མི་
རིགས་རྩ་མེད་དུ་གཏོང་བའི་ལོ་རྒྱུས་ཀྱི་ཉེས་ཅན་སྐོར་ཞིག་ཡིན་ལ་མི་
རིགས་འདུ་ཤེས་མེ་རུ་སྲེག་པའི་ཁྱི་རྒན་སྐོར་ཞིག་ཡིན་པས་དེ་ཚོས་ད་དུང་
མི་རིགས་ལ་རྒྱ་ཞེས་ཁོ་ནས་མི་རིགས་མི་རིགས་ཞེས་གླེང་བའི་ཐོབ་ཐང་
148

ཡོད་དམ།
མཐར་གཏུག་ན། རང་ཉིད་བོད་ཆ་ཚང་ཞིག་བྱ་མིན་དང་བོད་
མི་རིགས་འཆི་མིན། འབྱུང་འགྱུར་གྱི་མདུན་ལམ་བཅས་ནི་ད་ལྟའི་བོད་
རིགས་སློབ་མ་རེ་རེས་བོད་ཡིག་སྦྱོང་མིན་ལ་ཐད་ཀར་འབྲེལ་བས་བོད་
རིགས་སློབ་མ་དག ཁྱེད་ཚོ་ལ་མི་རིགས་འདི་དགོས་སམ། །
ད་སྐབས་བོད་ནང་དུ་བོད་མི་འཁྱམ་པོ་ཇེ་མང་ཡིན་པའི་
རྒྱུ་རྐྱེན་གང་ལ་ཐུག །
ཀོས་ནན་མི་རིགས་སློབ་འབྲིང་། མཁའ་འགྲོ་རྒྱལ།
ལན། ཁྱོད་ཀྱིས་གསུངས་པ་བཞིན་བོད་ནང་དུ་མི་འཁྱམ་པོ་
ཇེ་མང་ཡིན་ཏེ་འདིའི་གཙོ་བོ་ནི་མི་ཚེའི་ལྟ་ཚུལ་ལ་ངོས་འཛིན་ཡང་དག་
པར་གནང་མ་ཐུབ་པར་ཐུག་ཡོད་ཅིང་མི་ཚེའི་ལྟ་ཚུལ་ནོར་བའི་དབང་
གིས་བོད་གངས་ཅན་གྱི་ཡ་རབས་གོམས་སྲོལ་ཞིག་པར་གྱུར་ཅིང་འདི་ནི་
མི་རབས་འདིའི་ཕམ་ཁ་ཞིག་ཏུ་མ་ཟད་མི་རབས་རྗེས་མའི་ཉེན་ཁ་ཞིག་
ཀྱང་ཡིན། མིག་སྔའི་བདེ་འཇགས་དང་གོམས་སྲོལ།་ ཤེས་རིག་བཅས་
ཚང་མར་གནོད་སྐྱོན་ཤིན་ཏུ་ཆེ་བའི་བྱ་བ་ཞིག་ཡིན།
དེ་བས་“འཁྱམ་པོར”དབྱེ་ཞིབ་ཅིག་བྱེད་ན་སྔོན་གྱི་ན་གཞོན་ཕོ་
མོ་དང་སྐྱ་སེར་ཕོ་མོ་མང་བོ་ནི་མཇལ་སྐོར་ལ་ཁག་བཞག་པའི་སློང་མོ་བ་
149

སྐོར་ཞིག་ཡིན་ལ་ཁོ་ཚོས་རང་གི་རྩོལ་བ་སྤྱོད་མ་འདོད་པར་སློང་མོ་ལ་
བརྟེན་ནས་འཚོ་བ་རོལ་བ་རེད་དེ་སློང་མོའི་ཡོང་སྒོ་ནི་ངལ་རྩོལ་གྱི་ཡོང་
སྒོ་ལས་ཁྱད་དུ་འཕགས་པས་སོ། ། འོན་ཀྱང་ད་ལྟའི་འཁྱམ་པོ་དག་ནི་
དེ་ཙམ་དུ་མ་ཟད་ཁྱབ་ཆེན་པོ་ཡིན་ཏེ་དེའི་ཁྲོད་དུ་སློབ་གྲྭར་རྒྱུགས་མི་
འཕྲོད་པའི་སློབ་མ་ཕོ་མོའང་ཡོད། སྡོམ་མགོ་མ་ཁེབས་པའི་གྲྭ་ལོག་ཇོ་
ལོག་ཀྱང་ཡོད། ལས་གྲྭ་ལས་ཕྱིར་བུད་པའི་ལས་ཤོར་བཟོ་བ་ཡོད་ལ།
ཨ་ཕའི་ཁ་ལམ་དུ་མ་སོང་བའི་གཅེས་ཕྲུག་གཅེས་མོའང་ཡོད། གནས་
ནས་མ་འགྲིག་པའི་བུ་མོའང་ཡོད་ལ། མག་པར་མ་མཁོ་བའི་ཕོ་རྒོད་
ཀྱང་ཡོད། སྟོད་ཀྱི་ཇག་པ་སྨད་ཀྱི་རྐུན་མ་བར་གྱི་ཤོར་མ་སོགས་མ་
འདུས་པ་མེད།
འདི་དག་གིས་སྨད་འཚོང་འཕྲོག་བཅོམ། བསླུ་བྲིད་ནག་འཚོང་
སོགས་མི་བྱེད་པ་མེད་པ། ས་ཁ་གསོ་བ་ཟི་ལིང་བོད་མིའི་ཁྲོམ་སོགས་
གྲོང་ཁྱེར་དང་གྲོང་རྡལ་སོགས་ཁ་མཐོང་མིག་ཟིན་དུ་ཡོད་ཅིང་འདི་དག་
གིས་ཉིན་རེར་བཞིན་གཞུང་རྒྱུད་དྲང་པོའི་མགྲོན་པོ་མང་བོ་སླུ་ཞིང་
འཇོམས་བཞིན་པ་ཙམ་དུ་མ་ཟད་བླང་དོར་ལ་དཔྱོད་པའི་ནུས་པ་དམན་
པའི་ན་གཞོན་མང་བོར་དུག་རྒྱུན་འདི་དག་འགོ་བའི་ཉེན་ཁ་ཆེ་བའི་ཁར་
150

ཨེ་ཙིའི་ནད་ཀྱིས་བོད་ལ་དཔུང་འཇུག་བྱེད་པའང་ཐག་མི་རིང་ངོ་། །
གོ་ཐོས་ལྟར་ན་ད་དུང་སྨད་འཚོང་མའི་རྩ་འཛུགས་དང་ཆོམ་པོའི་
རྩ་འཛུགས་ཡོད་པའི་ཁར་མཉམ་འབྲེལ་གྱིས་སྤྱི་ཚོགས་བདེ་འཇགས་ལ་
གཏོར་བརླག་བྱེད་པའང་ཐོས་སོ། །
དེ་བས་འདི་ནི་བོད་ཀྱི་ཤེས་ཡོན་ཅན་ཚོས་ཞིབ་འཇུག་དང་དྲིལ་
བསྒྲགས་བྱས་ནས་དམངས་ཚོགས་ལ་ངོས་ཟིན་མཐོར་འདེགས་ དང་
འབྲེལ་ཡོད་སྡེ་ཁག་གིས་ཚོད་འཛིན་བྱེད་པ་ལས་རང་འགར་གྱིས་རྒྱ་ཡན་
དུ་གཏང་རྒྱུ་ཞིག་གཏན་ནས་མིན་ལ་ལྷག་པར་དེ་རང་གི་བོད་ཀྱི་མི་རིགས་
འདི་ལྷག་པར་དུ་ཉེན་ཁ་ཆེའོ། །
151

མཇུག་བྱང་།
《 སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ”ཞེས་པ་འདི་ནི་
ངས་འབྲི་བཞིན་པའི 《བསམ་བློའི་དོགས་གཞིའི་དྲིས་ལན》 གྱི་དེབ་དང་
བོ་ཡིན་ལ། འདི་དག་ལོ་འགའི་སྔོན་དུ་བྲིས་པའི་དྲིས་ལན་ཡིན།
ངའི་དྲིས་ལན་འདི་དག་སྐོར་ཅིག《བསམ་བློའི་ཤེས་རིག》སོགས་
སྒེར་གྱི་དུས་དེབ་དག་དུ་སྤེལ་ཡོད་ལ་ཀློག་པ་བོ་མང་བོས་དེ་དག་ཕྱོགས་
བསྒྲིགས་ཀྱིས་པར་དུ་བསྐྲུན་པར་རེ་སྐུལ་ཡང་ཡང་བྱས་པས་ལོ་འགའི་
སྔོན་དུ་སྔོན་འགྲོ་ཞིག་བྲིས་ནའང་བདག་ལ་སྨྱུ་གུ་དང་ཤོག་བུ། ཤེལ་
མིག་བཅས་ལས་དཔར་དུ་བསྐྲུན་པའི་ཡོན་མ་བྱུང་བས་སྔར་བཞིན་སྒམ་
ནང་དུ་བསྡུས་ནས་གཉིད་དུ་བཅུག་པ་ཡིན། །
ད་ལན་ཕུ་བོ་རྟ་ལོ་ཐར་དང་ནུ་བོ་བདེ་མཆོག ཚ་མོ་རྟ་མགྲིན་
གཡང་སྐྱིད་དང་འབྲུག་མཚོ་སྐྱིད་བཅས་ཀྱིས་གྲོས་ཁ་བསྡུར་ནས་ཀློག་པ་
བོའི་སྤྱན་ལམ་དུ་འགྲེམ་རྒྱུ་བྱས་པས་ངས་ཀྱང་སྤྲོ་བ་ཆེན་པོས་དང་ལེན་
བྱས་ཤིང་ཀློག་པ་བོ་དག་གི་ཚབ་བྱས་ཏེ་ཁོང་ཚོ་ལ་བཀའ་དྲིན་ཆེ་ཞུ།
152.

གལ་ཏེ། ངའི་དྲིས་ལན་འདི་དག་གིས་ཁྱེད་ལ་སྤྲོ་སྣང་ཞིག་སྟེར་
ན་ངས་ད་དུང《བསམ་བློའི་དོགས་གཞིའི་དྲིས་ལན》 གྱི་དེབ་གཉིས་པ་
ནས་རིམ་བཞིན་ཀློག་པ་པོའི་སྤྱན་སྔར་འགྲེམ་པའི་གོ་སྐབས་ལ་བསྒུག་
ངེས་ཡིན།
མཐར། ཁྱེད་ཀྱིས་བདེན་དོན་ལ་ཐུགས་ཁུར་དང་ངའི་ ཉོག་
བཤད་འདིར་ཞིབ་གཟིགས་གནང་བར་སྙིང་ཐག་པ་ནས་བཀའ་དྲིན་ཆེ་
རྩོམ་པ་བོས2004ལོའི་ཟླ7པའི་ཚེས7ཉིན་ཕུལ།
153

Jiashao B384003.@yahoo.com.cn

རྩོམ་སྒྲིག་པ། བདེ་མཆོག
མཚན་བྱང་འབྲི་མཁན། རྟ་མགྲིན།
མདུན་ཤོག་ཇུས་འགོད་པ། སྤྲེལ་ཐར་འབུམ། །
དཔལ་ལྡན་མགོན་པོ།
L & # : 10. 00E

